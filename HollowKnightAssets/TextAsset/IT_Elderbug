<entries>
<entry name="ELDERBUG_CROSSROADS_INFECTED">Ehhh... Un odore forte e pungente inizia ad uscire dal pozzo accanto alla città. Credevo che quelle profondità fossero solo inquietanti, ma adesso le trovo davvero spaventose.&lt;page&gt;Qualunque sia l’orribile maledizione che affligge queste rovine, scommetto che sta diventando più forte che mai.</entry>
<entry name="ELDERBUG_MINES_LIFT">Dove porta quel vecchio ascensore rumoroso? Forse fino alle antiche miniere scavate all’interno del picco.&lt;page&gt;Sei già stato lassù? È vero che i cristalli crescono dappertutto?&lt;page&gt;Una volta, un paesano ha portato alcuni di quei cristalli in città. Non capisco cos’abbiano di tanto affascinante.&lt;page&gt;Non sono commestibili e sono dei pessimi cuscini. Se vuoi la mia opinione, non vale proprio la pena di andare a raccoglierli.</entry>
<entry name="ELDERBUG_SHOPKEEP_RETURNED">Oh! Il nostro mercante è tornato. È appena arrivato. Speravo di sentirgli raccontare storie grandiose dei tempi trascorsi laggiù, ma sembra che non ricordi quasi nulla! Forse quello che ha visto è stato troppo per lui.&lt;page&gt;Se ti interessano i suoi articoli, fa’ molta attenzione! È spietato negli affari.&lt;page&gt;Non ha concorrenti, è questo il problema. Non c’è libero mercato. Non che lui se ne lamenti.</entry>
<entry name="ELDERBUG_DREAM">Vuoi scendere in quelle rovine... E perché? Le cose sono molto più semplici qui.</entry>
<entry name="ELDERBUG_STAG_STATION_GREET">Hai qualcosa di strano, giovane viaggiatore. Le cose stanno cambiando.</entry>
<entry name="ELDERBUG_FLOWER_REQUEST">Mmmh? Cos’hai lì? Ah! Che splendido fiore!&lt;page&gt;A vederti non avrei mai pensato che avessi un tale buon gusto in fatto di fiori. Perché porti con te un fiore così bello?&lt;page&gt;Aspetta un momento... forse tu...? Ahh! Questo fiore è... un regalo? Per me? Vuoi davvero donarmi qualcosa di tanto prezioso?</entry>
<entry name="ELDERBUG_INTRO_WALKEDBY">Oh! Sei tornato! Prima mi eri passato davanti senza fermarti. Per un attimo ho creduto di essere sparito insieme al resto della città.</entry>
<entry name="ELDERBUG_JIJI_DOOR">Come procedono le tue avventure? Ne ho avuta una anch’io mentre non c’eri.&lt;page&gt;Non mi reco quasi mai al cimitero della città, ma volevo visitare la tomba di un vecchio amico.&lt;page&gt;Mentre camminavo tra le lapidi, ho sentito uno strano canto venire da non so dove. Un canto molto sinistro!&lt;page&gt;Mi sono guardato intorno per trovare la fonte e ho visto due occhi enormi e luminosi fissarmi dall’entrata di un’oscura caverna!&lt;page&gt;Ho fatto finta di non aver udito la voce e di non aver visto quegli occhi, e di fretta sono tornato in città. Il mio amico dovrà aspettare ancora prima che torni a fargli visita...</entry>
<entry name="ELDERBUG_DREAM_FLOWER">Questi petali... così bianchi. Li puoi vedere anche tu... tu che mi osservi da chissà dove?&lt;page&gt;Forse i sogni non sono una cosa così brutta, dopotutto...</entry>
<entry name="ELDERBUG_GENERIC_1">C’è qualcosa di strano in te. Ne ho visti di stranieri passare da qui, ma tu... Tu hai qualcosa di familiare, anche se sono certo che non ci siamo mai incontrati prima d’ora.</entry>
<entry name="ELDERBUG_KINGS_PASS">Per raggiungere Pulveria la maggior parte dei viaggiatori prende una serie di percorsi tortuosi che fiancheggiano il dirupo qui vicino. Ora è una scarpinata, ma durante l’epoca d’oro del reame le cose erano molto più semplici.&lt;page&gt;Esiste un antico passaggio nel dirupo, che permette un facile accesso. Il ponte che conduceva lì, però, è crollato da molto tempo, e come se non bastasse, l’ingresso è sbarrato da una porta enorme.&lt;page&gt;Ma io non me ne lamento. Grazie a ciò, abbiamo avuto a che fare solo con piccoli gruppi di viaggiatori, anche durante i periodi di maggior affluenza.&lt;page&gt;Non voglio che scendano orde d’insetti su Pulveria. Io amo la tranquillità.</entry>
<entry name="ELDERBUG_GOSSIP_HINT">Sai, c’è una terra sconfinata che si estende sotto di noi. Vieni a trovarmi se dovessi sentirti perduto o se dovessi aver bisogno di una guida. Forse potrò farti vedere le cose in maniera differente, oppure potrei suggerirti un nuovo tragitto che non avevi notato.&lt;page&gt;Sei sorpreso? Anche se ho poca esperienza, conosco bene la conformazione di questo reame. Ho ascoltato innumerevoli storie di viandanti ed esploratori come te.&lt;page&gt;Sono convinto che anche tu avrai una storia fantastica da raccontare, una volta che avrai finito lì sotto. Oppure... troverai la morte! In effetti, devo ammettere che a Nidosacro la seconda possibilità è molto più frequente.</entry>
<entry name="ELDERBUG_HINT_ANCIENT_BASIN">Sapevi che le caverne continuano anche sotto la capitale? In pochi si sono avventurati così in profondità, quindi i dettagli scarseggiano.&lt;page&gt;Coloro che hanno fatto ritorno parlavano di strutture e sentieri antichissimi, creati come se le rocce possedessero una volontà propria.</entry>
<entry name="ELDERBUG_INTRO_VISITEDCROSSROAD">Oh! Sei tornato! Mi sei passato davanti per scendere nelle rovine senza nemmeno salutarmi! Credevo di aver visto un fantasma.&lt;page&gt;A volte la mente gioca dei brutti scherzi quando si passa molto tempo da soli.</entry>
<entry name="ELDERBUG_STAG_STATION_REOPENED">Non avrei mai immaginato di assistere a un simile evento. La Stazione dei Coleotteri è aperta! Perfino ai miei tempi quell’edificio era chiuso e silenzioso.&lt;page&gt;Oh, ho sentito delle storie su quei tunnel gloriosi. Attraversavano tutto il reame. Non che io abbia intenzione di usarli!&lt;page&gt;Sono abbastanza soddisfatto di dove mi trovo.</entry>
<entry name="ELDERBUG_HINT_CRYSTAL_PEAK">Hai visto quell’alto dirupo al di là del cimitero? È solo la base di un picco ancora più grande.&lt;page&gt;Ci sono miniere, macchinari e un’enorme varietà di pietre preziose all’interno. Molti viandanti che hanno attraversato Pulveria si sono diretti subito lì.</entry>
<entry name="ELDERBUG_BLACK_EGG_OPENED">Ho sentito un urlo lacerante provenire dal pozzo. Continuava a risuonare nella mia mente e mi ha stordito.&lt;page&gt;Sembrava il grido di una bestia feroce in fin di vita, ma in qualche modo era diverso... come un presagio. È successo qualcosa, piccolo viaggiatore?&lt;page&gt;No. Non dirmi niente. Se stanno per capitare cose orribili, meglio non sapere nulla.</entry>
<entry name="ELDERBUG_INTRO_NORMAL">Salute a te, viaggiatore. Temo di essere rimasto il solo ad accoglierti. La nostra città è diventata molto silenziosa, come puoi ben vedere.</entry>
<entry name="ELDERBUG_GENERIC_2">Sei stanco e affaticato? Anche se quella panchina è di ferro, posso assicurarti che è molto confortevole. Non esiste posto migliore per raccogliere i propri pensieri prima di ripartire.&lt;page&gt;E poi mi fa piacere un po’ di compagnia. Anche se tu non hai l’aria di essere un chiacchierone.</entry>
<entry name="ELDERBUG_DUNG">Sniff, sniff... lo senti anche tu? Improvvisamente nell’aria si è sparso un tanfo orribile.&lt;page&gt;Ti posso assicurare che di solito questa città ha un odore migliore. Ti chiedo umilmente scusa!</entry>
<entry name="ELDERBUG_FLOWER_ACCEPT">Ah! Davvero posso averlo? Oh... Non so proprio cosa dire, eccetto... grazie!&lt;page&gt;Mi ero rassegnato a consigliare tutti i passanti senza mai ricevere niente in cambio. Non avrei mai pensato che un giovane insetto come te prendesse a cuore le mie parole e ricompensasse la mia gentilezza.&lt;page&gt;E con un regalo tanto magnifico! Ahh. Improvvisamente il mondo mi sembra un po’ meno grigio.&lt;page&gt;Grazie, amico mio. Mi prenderò cura di questo fiore durante la tua assenza, così potremo ammirarlo insieme quando ritornerai.</entry>
<entry name="ELDERBUG_HINT_FUNGAL_WASTES">Le mie conoscenze su Nidosacro possono essere un po’ vaghe, però mi sembra di ricordare che sotto queste caverne frondose si trovi un bosco di funghi. Una volta era la casa di creature pacifiche, non del tutto insetti e non del tutto piante.&lt;page&gt;Sarebbe il caso di darci un’occhiata, non trovi? Purtroppo c’è un inconveniente. Il puzzo di quel luogo è terribile! Un tanfo nocivo pervade l’area.</entry>
<entry name="ELDERBUG_HISTORY_2">Spero che tu non sia rimasto troppo deluso dalla nostra piccola città, viaggiatore. Anche se adesso è un posto tetro, in passato era molto più accogliente.&lt;page&gt;L’accesso al reame è stato vietato molto tempo fa, presumibilmente a causa di una grave calamità. Molti cancelli sono stati chiusi, ma si può ancora entrare attraverso il vecchio pozzo.&lt;page&gt;Nel corso degli anni, in molti hanno utilizzato il pozzo per aprirsi una strada attraverso le rovine: viandanti, ladri, avventurieri.&lt;page&gt;Curioso come in pochi abbiano fatto ritorno. Forse hanno trovato quello che stavano cercando?&lt;page&gt;Bah, non sono così ingenuo. Di sicuro sono stati tutti inghiottiti! Ci sono innumerevoli pericoli in quelle profondità.</entry>
<entry name="ELDERBUG_HISTORY_1">In molti sono venuti fin qui sperando che il reame potesse soddisfare i loro desideri.&lt;page&gt;Il suo nome un tempo era Nidosacro. Si diceva fosse il più grande reame mai esistito, pieno di tesori e di segreti.&lt;page&gt;Mmmh. Ora non è altro che una tomba venefica infestata da mostri e preda della follia.&lt;page&gt;Immagino che alla fine tutto svanisca.</entry>
<entry name="ELDERBUG_HINT_GREENPATH">Credevo che il reame lì sotto fosse composto unicamente da fredda roccia, ma mi hanno detto cose molto differenti. &lt;page&gt;I viaggiatori parlano di una varietà sbalorditiva di piante nelle caverne di Nidosacro. Proprio di fianco ai Sentieri Dimenticati, dovrebbe trovarsi una regione ricca di vegetazione.&lt;page&gt;Ho parlato ai viandanti delle piante meravigliose che crescono in città. Non mi sembravano molto impressionati.</entry>
<entry name="ELDERBUG_FLOWER_DECLINE">Oh. Mi sono sbagliato. Sì. È stato stupido da parte mia. Non so perché, ma credevo che tu avresti fatto uno sforzo per un vecchio insetto come me.&lt;page&gt;Saper apprezzare gli altri ed essere gentili... sono qualità che non tutti possiedono.</entry>
<entry name="ELDERBUG_FLOWER_GENERIC">Questo fiore che mi hai donato... quando dei cupi pensieri affollano la mia mente, lo guardo e penso a te.&lt;page&gt;Perché non riposi un momento su quella panchina? Così potremo ammirare insieme questo fiore, prima della tua ripartenza.</entry>
<entry name="ELDERBUG_BRETTA_RETURNED">Quella bella signorina è ritornata!&lt;page&gt;Devo ammetterlo, non credevo fosse ancora viva.&lt;page&gt;Sembra avere una grande opinione del suo salvatore. Da quando è tornata non ha smesso di esaltare quel prode guerriero.&lt;page&gt;Dev’essere sceso di nuovo giù mentre riposavo. Che peccato! Avrei tanto voluto incontrare un insetto così valoroso.</entry>
<entry name="ELDERBUG_INTRO_MAIN">Tutti i residenti sono svaniti. Uno per uno sono scesi nel pozzo che porta alle caverne sottostanti.&lt;page&gt;Un tempo esisteva un grande reame sotto la nostra città. Ormai è da tanto che è caduto in rovina, ma continua ad attirare gli avventurieri.&lt;page&gt;Ricchezza, gloria, conoscenza... quelle tenebre sembrano promettere di tutto. Di sicuro anche tu insegui i tuoi sogni laggiù.&lt;page&gt;Beh, fai molta attenzione. L’aria laggiù è malsana. Le creature impazziscono e i viandanti vengono privati dei loro ricordi.&lt;page&gt;Forse i sogni non sono poi questa gran cosa, dopotutto...</entry>
<entry name="ELDERBUG_HINT_CITY_OF_TEARS">La grande capitale di Nidosacro è la meta finale di gran parte degli insetti coraggiosi come te. Vuoi portarti via i suoi tesori, vero? Dev’esserne stracolma.&lt;page&gt;La città si trova proprio al centro del reame, ma ho sentito dire che le porte sono sprangate, perciò entrarvi sarà un’impresa.&lt;page&gt;Anche una minima parte di quella fortuna basta a rendere un insetto ricchissimo. Malgrado la mia età avanzata, ne ho visti solo pochi riuscire a farcela. Beh, con tutti i pericoli che si incontrano per le strade...</entry>
<entry name="ELDERBUG_TOWN_GREET_4">Se mai incontrerai i miei compagni laggiù, potresti ricordare loro che io sono rimasto qui, abbandonato a vegliare da solo e, oltretutto, con il mal di schiena? Povero me!&lt;page&gt;Oh, io sto bene, davvero, ma un pizzico di rimorso potrebbe essere di grande aiuto per convincerli a tornare. Sempre che siano ancora vivi.</entry>
<entry name="ELDERBUG_FLOWER_REREQUEST">Hai sempre con te quello splendido fiore... hai cambiato idea? Vuoi davvero donarmi qualcosa di tanto prezioso?</entry>
<entry name="ELDERBUG_MAP_SHOP_OPEN">Una giovane coppia si è da poco trasferita nei pressi della stazione. Hanno aperto un negozio di strumenti per la cartografia. Un avventuriero come te potrebbe trovarci cose interessanti.&lt;page&gt;La moglie è molto alta, così ho consigliato loro di comprare una casa più grande, anche perché tanto sono tutte vuote. Ma loro preferivano quella.&lt;page&gt;Il modo in cui lei si abbassa per poter entrare dalla porta, però... Io non potrei sopportarlo.</entry>
<entry name="ELDERBUG_TEMPLE_VISITED">Sei già stato al tempio? Ho sentito dire che è uno strano edificio, anche se io non ho mai osato andarci.&lt;page&gt;I più coraggiosi tra noi ci andavano per pregare, una volta. Dicevano di sentirsi in pace tra quelle mura. Dopo un po’ hanno smesso di andarci. Mi chiedo cosa sia cambiato...</entry>
<entry name="ELDERBUG_HINT_RESTING_GROUNDS">A quanto pare, le tombe di Nidosacro sarebbero tante da riempire tutta la rete di caverne. Si trovano da qualche parte sopra la città, da quel che si dice. Dev’essere uno spettacolo molto triste.&lt;page&gt;Bah, io sono soddisfatto del posto in cui mi trovo. Durante il periodo di benessere avevamo perfino un becchino! Era un tipo a posto, ma ora è morto.&lt;page&gt;Non è stato ucciso dai pericoli di Nidosacro. Cadde in una tomba aperta e non riuscì a uscire. Fui io a trovare il suo corpo senza vita. Che brutto spettacolo. Da allora mi sono occupato io delle tombe.</entry>
<entry name="ELDERBUG_TOWN_GREET_3">Sei stanco e affaticato? Anche se quella panchina è di ferro, posso assicurarti che è molto confortevole. Non esiste posto migliore per raccogliere i propri pensieri prima di ripartire.&lt;page&gt;E poi mi fa piacere un po’ di compagnia, anche se tu non hai l’aria di essere un chiacchierone.</entry>
</entries>
