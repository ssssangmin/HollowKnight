<entries>
<entry name="PRECEPT_29">Precetto Ventinove: “Sviluppa il Senso dell’Orientamento.”&lt;page&gt;È facile perdersi quando si viaggia attraverso caverne tortuose e contorte. Avere un buon senso dell’orientamento è come avere una mappa magica dentro di te. Molto utile.</entry>
<entry name="PRECEPT_39">Precetto Trentanove: “Mangia Velocemente e Bevi Lentamente.”&lt;page&gt;Il corpo è un meccanismo delicato e va alimentato con grande attenzione. Il cibo deve essere ingerito il più velocemente possibile, i fluidi più lentamente.</entry>
<entry name="PRECEPT_19">Precetto Diciannove: “Se Provi Devi Riuscire.”&lt;page&gt;Se vuoi tentare un’impresa, assicurati di riuscire a compierla. Se non riesci, allora avrai fallito! Evitalo a tutti i costi.</entry>
<entry name="PRECEPT_9">Precetto Nove: “Tieni in Ordine la Tua Casa.”&lt;page&gt;La tua dimora è il luogo in cui tieni il tuo bene più prezioso: te stesso. Dunque mantienila pulita e ordinata.</entry>
<entry name="PRECEPT_57">Precetto Cinquantasette: “Obbedisci a Tutti i Precetti.”&lt;page&gt;Cosa più importante, devi imparare a memoria tutti questi precetti e seguirli senza fallo. Incluso questo!&lt;page&gt;Mmmh. Hai davvero ascoltato tutto ciò che ho detto? Ricominciamo daccapo e ripetiamo i “Cinquantasette Precetti di Zote”.</entry>
<entry name="PRECEPT_7">Precetto Sette: “Non Piangere i Morti.”&lt;page&gt;Quando si muore, le cose migliorano o peggiorano? Non c’è modo di saperlo, quindi non ha senso dolersi. E neanche celebrare.</entry>
<entry name="PRECEPT_4">Precetto Quattro: “Dimentica il Passato.”&lt;page&gt;Il passato è doloroso, e pensarci porta solo infelicità. Pensa a qualcos’altro, piuttosto, come il futuro o il cibo.</entry>
<entry name="PRECEPT_5">Precetto Cinque: “Forza Batte Forza.”&lt;page&gt;Il tuo avversario è forte? Non importa! Supera la sua forza con una forza ancora maggiore, e così lo sconfiggerai.</entry>
<entry name="PRECEPT_2">Precetto Due: “Non Permettere Mai Che Ti Deridano”.&lt;page&gt;Gli sciocchi ridono di qualsiasi cosa, perfino di chi gli è superiore. Ma fa’ attenzione, la risata non è innocua! Si diffonde come una peste, e ben presto tutti rideranno di te.&lt;page&gt;Devi stroncare in fretta la fonte di quel gaudio perverso, per fermarne la diffusione.</entry>
<entry name="PRECEPT_3">Precetto Tre: “Sii Sempre Riposato.”&lt;page&gt;Battaglie e avventure fanno sentire il loro peso sul corpo. Riposando, il corpo si rafforza e si risana. Più si riposa, più si diventa forti.</entry>
<entry name="PRECEPT_43">Precetto Quarantatré: “Non Perdonare.”&lt;page&gt;Se qualcuno ti chiede perdono, ad esempio un fratello, negaglielo sempre. Quel fratello, chiunque egli sia, non merita il tuo perdono.</entry>
<entry name="PRECEPT_53">Precetto Cinquantatré: “Non Rubare i Desideri Altrui.”&lt;page&gt;Ogni creatura racchiude in se stessa i propri desideri. Se intravedi i desideri di un altro, soffoca l’impulso a reclamarli come tuoi. Non ti porterebbe alla felicità.</entry>
<entry name="PRECEPT_23">Precetto Ventitré: “Trova il Punto Debole del Nemico.”&lt;page&gt;Ogni nemico che incontrerai avrà un punto debole, che sia una crepa nel carapace o l’essere addormentato. Devi stare costantemente all’erta e analizzare il tuo nemico per individuare le sue debolezze!</entry>
<entry name="PRECEPT_33">Precetto Trentatré: “Non Mostrare Rispetto Verso il Nemico.”&lt;page&gt;Essere cavallereschi verso i nemici non è una virtù! Se qualcuno si oppone a te, non merita alcun rispetto, cortesia o pietà.</entry>
<entry name="PRECEPT_13">Precetto Tredici: “Mai Aver Paura.”&lt;page&gt;La paura può solo ostacolarti. Affrontare le proprie paure può essere tremendamente difficile. Quindi è meglio non aver paura affatto.</entry>
<entry name="PRECEPT_37">Precetto Trentasette: “Prendi in Prestito, ma Non Prestare.”&lt;page&gt;Se presti e vieni ripagato, non guadagni niente. Se prendi in prestito e non ripaghi, guadagni tutto.</entry>
<entry name="PRECEPT_17">Precetto Diciassette: “Credi nella Tua Forza.”&lt;page&gt;Gli altri possono dubitare di te, ma c’è qualcuno su cui puoi sempre contare. Te stesso. Credi nella tua forza e non vacillerai mai.</entry>
<entry name="PRECEPT_34">Precetto Trentaquattro: “Non Mangiare Subito Prima di Dormire.”&lt;page&gt;Può causare indigestione e insonnia. Puro e semplice buon senso.</entry>
<entry name="ZOTE_COLOSSEUM_REPEAT">Lasciami in pace, infimo vermiciattolo! Devo riposare prima della grande battaglia. Prega di non incontrarmi nell’arena...</entry>
<entry name="ZOTE_COLOSSEUM_MEET">Mmmh? Che vuoi, straccione? Sei venuto anche tu a farti beffe di me?&lt;page&gt;Sciocchi! Avete mai pensato che farmi rinchiudere in questa gabbia fosse esattamente ciò che volevo?!&lt;page&gt;Sì, liberatemi pure in questa vostra arena!&lt;page&gt;Io sono Zote il Potente! Quando avrò sguainato il mio aculeo, “Sterminatrice”, la vostra risata si tramuterà in terrore!</entry>
<entry name="ZOTE_DREAM_COLOSSEUM">È terribile essere bloccato qui invece di continuare la mia missione...&lt;page&gt;Sono venuto in questo reame per tener fede a una promessa... ed è quello che farò...</entry>
<entry name="ZOTE_TOWN_REPEAT">Hmph. Che squallido villaggio. L’aria è appestata e i paesani hanno occhi crudeli. Me ne tornerò giù il prima possibile.</entry>
<entry name="PRECEPT_8">Precetto Otto: “Viaggia da Solo.”&lt;page&gt;Non puoi contare su nessuno, e nessuno sarà mai leale. Perciò, nessuno dovrà farti da compagno.</entry>
<entry name="ZOTE_DREAM_BUZZER">Sciocca bestia... Ti sei stancata le mandibole masticando il mio corpo indistruttibile. Non c’è da stupirsi se questo mingherlino ti ha sconfitto!</entry>
<entry name="ZOTE_CITY_GREET">Ehi! Guarda dove vai, vagabondo fradicio! Non voglio che mi bagni. Ho cercato con grande sforzo di mantenermi asciutto.&lt;page&gt;Sono Zote il Potente, cavaliere di gran fama. Se decido di rimanere asciutto, allora così sarà!&lt;page&gt;Sia maledetta questa squallida città! Dall’alto cadono costantemente acqua e mostri! Non c’è da stupirsi che questo dannato reame sia caduto in rovina...</entry>
<entry name="ZOTE_BUZZER_1_B">Sappi questo, miserabile. Io sono Zote il Potente, cavaliere di gran fama. Incrocia ancora il mio cammino e scoprirai perché chiamano la mia arma “Sterminatrice”.</entry>
<entry name="PRECEPT_56">Precetto Cinquantasei: “Non Sognare.”&lt;page&gt;I sogni sono cose pericolose. Strane idee che non ti appartengono possono farsi strada nella tua mente. Ma se provi a resistere, quelle idee distruggeranno il tuo corpo! Meglio non sognare affatto, come me.</entry>
<entry name="PRECEPT_26">Precetto Ventisei: “Non Fidarti del Tuo Riflesso.”&lt;page&gt;Guardando certe superfici lucide, potresti vedere un riflesso del tuo viso. Quel viso imiterà le tue espressioni e ti sembrerà simile al tuo, ma non penso ci si possa fidare.</entry>
<entry name="PRECEPT_36">Precetto Trentasei: “I Gusci d’Uovo Sono Fragili.”&lt;page&gt;Ancora una volta, questo precetto si spiega da solo.</entry>
<entry name="PRECEPT_16">Precetto Sedici: “Non Esitare.”&lt;page&gt;Una volta presa una decisione, vai fino in fondo e non voltarti. Otterrai molto di più facendo così.</entry>
<entry name="PRECEPT_46">Precetto Quarantasei: “Il Mondo È Più Piccolo di Quanto Credi.”&lt;page&gt;Da giovani si tende a pensare che il mondo sia vasto, enorme, immenso. È normale. Purtroppo però, è molto più piccolo di quanto si pensi. Posso affermarlo, avendo viaggiato dappertutto.</entry>
<entry name="ZOTE_TOWN_2">Quel vecchio sciocco laggiù... Non dice altro che idiozie. A quanto pare pensa che nelle caverne là sotto perfino l’aria sia letale. Forse dovrebbe considerare l’idea di non respirare.&lt;page&gt;Parla sempre anche di sogni. Pfff! I sogni sono per chi è troppo debole per vivere davvero!</entry>
<entry name="ZOTE_TOWN_1">Ehi, tu! Perché ti aggiri nell’ombra?&lt;page&gt;Sì, i tuoi occhi non ti ingannano. Sono Zote il Potente, cavaliere di gran fama. Trema davanti a me!&lt;page&gt;Mentre tu ti nascondevi nel tuo lurido villaggio, io mi sono avventurato nell’oscura fossa sotto di noi e ho abbattuto una grossa bestia. Aveva mandibole affilate e maniere offensive.&lt;page&gt;Sì, sì. Gloria a me. Ma non ho tempo per la tua adulazione! Devo riposare e prepararmi per il mio prossimo viaggio.</entry>
<entry name="PRECEPT_44">Precetto Quarantaquattro: “L’Acqua Non Si Respira.”&lt;page&gt;L’acqua è rinfrescante, ma se cerchi di respirarla avrai un brutto shock.</entry>
<entry name="PRECEPT_54">Precetto Cinquantaquattro: “Se Metti il Lucchetto a Qualcosa, Conserva la Chiave.”&lt;page&gt;Niente dovrebbe restare chiuso per sempre, quindi porta con te le tue chiavi. Alla fine ritornerai e riaprirai tutto quello che avevi messo sotto chiave.</entry>
<entry name="PRECEPT_24">Precetto Ventiquattro: “Colpisci il Punto Debole del Nemico.”&lt;page&gt;Una volta individuato il punto debole del nemico, secondo il precetto precedente, colpiscilo. Ciò lo distruggerà istantaneamente.</entry>
<entry name="ZOTE_CITY_EXTRA">Immagino tu sia colpito dall’altezza delle torri. Humph. Io ho visto torri molto più alte durante i miei viaggi. E anche molto più belle.</entry>
<entry name="PRECEPT_14">Precetto Quattordici: “Rispetta i Tuoi Superiori.”&lt;page&gt;Se qualcuno ti è superiore in forza o intelletto, o entrambi, devi mostrargli il tuo rispetto. Non ignorarlo e non deriderlo.</entry>
<entry name="PRECEPT_40">Precetto Quaranta: “Non Obbedire ad Altra Legge che Alla Tua.”&lt;page&gt;Le leggi scritte da altri possono essere un fardello o un inconveniente per te. Lascia che la sola legge siano i tuoi desideri.</entry>
<entry name="PRECEPT_50">Precetto Cinquanta: “Non Soffermarti sui Misteri.”&lt;page&gt;In questo mondo alcune cose ci appaiono come dei rompicapi. O degli enigmi. Se il significato che sta dietro a qualcosa non è subito evidente, non perdere tempo a pensarci. Va’ avanti.</entry>
<entry name="PRECEPT_20">Precetto Venti: “Di’ Sempre la Verità.”&lt;page&gt;Quando parli con qualcuno, è più cortese ed efficace dire la verità. Fa’ attenzione però: la sincerità può crearti dei nemici. È qualcosa con cui dovrai fare i conti.</entry>
<entry name="PRECEPT_30">Precetto Trenta: “Mai Accettare Una Promessa.”&lt;page&gt;Rifiuta le promesse degli altri, perché verranno sempre infrante. Vanno evitate specialmente le promesse d’amore e fedeltà.</entry>
<entry name="PRECEPT_10">Precetto Dieci: “Mantieni Affilata la Tua Arma.”&lt;page&gt;Io mi assicuro che la mia arma, “Sterminatrice”, sia sempre ben affilata. Così è molto più facile tagliare le cose.</entry>
<entry name="PRECEPT_47">Precetto Quarantasette: “Forgia la Tua Arma.”&lt;page&gt;Tu solo sai esattamente di che arma hai bisogno. Io ho forgiato “Sterminatrice” dalla fibra di carapace, quand’ero giovane. Non mi ha mai deluso. Né io ho deluso lei.</entry>
<entry name="ZOTE_DEEPNEST_2">Mmmh? Ti sei perso in questi tunnel oscuri? Non m’importa.&lt;page&gt;No, non ti guiderò fuori. Conosco la strada, grazie alla mia memoria prodigiosa, ma viaggio unicamente da solo. Sparisci.</entry>
<entry name="ZOTE_DEEPNEST_1">Ehi! Che stai facendo, piccolo babbeo imbranato? Sventoli il tuo aculeo arrugginito nell’oscurità?&lt;page&gt;Mi hai quasi beccato! E se l’avessi fatto, sarebbe stata la fine per te. Fidati!&lt;page&gt;Io sono Zote il Potente, cavaliere di gran fama. La mia arma, “Sterminatrice”, ha abbattuto centinaia di nemici. Sparisci, o tu sarai il prossimo!</entry>
<entry name="PRECEPT_48">Precetto Quarantotto: “Non Giocare con il Fuoco.”&lt;page&gt;Il fuoco è uno spirito rovente che danza in modo imprevedibile. Può riscaldarti e offrirti luce, ma può anche bruciarti il carapace se ti avvicini troppo.</entry>
<entry name="PRECEPT_28">Precetto Ventotto: “Non Guardare nell’Oscurità.”&lt;page&gt;Se guardi nell’oscurità e non riesci a scorgere niente, la tua mente inizierà a soffermarsi su vecchi ricordi. I ricordi vanno evitati, come espresso nel Precetto Quattro.</entry>
<entry name="PRECEPT_38">Precetto Trentotto: “Fai Attenzione alla Forza Misteriosa.”&lt;page&gt;Una forza misteriosa grava su di noi dall’alto, spingendoci verso il basso. Se passi troppo tempo in aria, la forza ti schianterà al suolo e ti distruggerà. Fai attenzione!</entry>
<entry name="PRECEPT_18">Precetto Diciotto: “Cerca la Verità nell’Oscurità.”&lt;page&gt;Anche questo precetto si spiega da solo.</entry>
<entry name="PRECEPT_27">Precetto Ventisette: “Mangia il Più Possibile.”&lt;page&gt;Quando fai un pasto, mangia quanto più è possibile. Ciò ti darà energia in più, di conseguenza potrai mangiare meno frequentemente.</entry>
<entry name="PRECEPT_42">Precetto Quarantadue: “Spendi i Geo Quando Ce Li Hai.”&lt;page&gt;Alcuni si attaccano ai propri Geo, portandoseli perfino nella tomba. Meglio spenderli quando si può, in modo da godersi la vita.</entry>
<entry name="PRECEPT_52">Precetto Cinquantadue: “Attento alla Gelosia dei Padri.”&lt;page&gt;Poiché ci hanno creati, i padri credono che dovremmo servirli e non superare le loro abilità. Se vuoi forgiare il tuo cammino, dovrai sconfiggere tuo padre. O semplicemente abbandonarlo.</entry>
<entry name="PRECEPT_22">Precetto Ventidue: “Abbandona il Nido.”&lt;page&gt;Appena ho potuto, ho lasciato il mio luogo di nascita e mi sono avventurato nel mondo. Non indugiare nel nido. Non c’è niente per te lì.</entry>
<entry name="PRECEPT_32">Precetto Trentadue: “I Nomi Hanno Potere.”&lt;page&gt;I nomi hanno potere, quindi dare un nome a qualcosa significa conferirgli potere. Io ho chiamato il mio aculeo “Sterminatrice”. Non rubare il nome che ho inventato! Inventatene uno tuo!</entry>
<entry name="PRECEPT_12">Precetto Dodici: “Mantieni Asciutto il Tuo Mantello.”&lt;page&gt;Se il tuo mantello si bagna, asciugalo il prima possibile. Indossare un mantello bagnato è sgradevole, e può farti ammalare.</entry>
<entry name="PRECEPT_1_R">Precetto Uno: “Vinci Sempre le Tue Battaglie.”&lt;page&gt;Perdere una battaglia non ti fa guadagnare nulla e non ti insegna nulla. Vinci le tue battaglie o non affrontarle affatto!</entry>
<entry name="ZOTE_CITY_REPEAT">Le hai viste? Le guardie che pattugliano la città, anche dopo morte?&lt;page&gt;Hmph. Essere eccessivamente ligi al dovere non è una virtù.</entry>
<entry name="PRECEPT_6">Precetto Sei: “Scegli il Tuo Destino.”&lt;page&gt;Gli anziani ci insegnano che il nostro destino è segnato prima ancora della nascita. Non sono d’accordo.</entry>
<entry name="DREAM_COL_CORPSE">Avanti, miserabile! Fila via! Prima che ti umili ulteriormente!</entry>
<entry name="ZOTE_DREAM_FINAL">Sono venuto in questo reame per adempiere a una promessa... e ora ce l’ho fatta!&lt;page&gt;Una promessa che ho fatto tanto tempo fa... Una promessa fatta a me stesso...&lt;page&gt;Una promessa di gloria! Gloria a me, Zote il Potente! Non ho mai dubitato di me, non ho mai vacillato e ora ho ottenuto tutto ciò che desideravo.</entry>
<entry name="ZOTE_DREAM_DEEPNEST">Dunque il reame nascondeva questo oscuro nido di predatori letali. Beh, ora è giunto il predatore più letale di tutti...&lt;page&gt;...Zote il Potente!</entry>
<entry name="PRECEPT_21">Precetto Ventuno: “Sii Consapevole di Ciò Che Ti Circonda.”&lt;page&gt;Non andartene in giro guardando a terra! Devi guardarti spesso intorno, per assicurarti che niente ti prenda alla sprovvista.</entry>
<entry name="ZOTE_DREAM_CITY">Perché c’è pianto nell’aria? Questo reame vuole prendersi gioco di me? Ho versato la mia ultima lacrima tanto tempo fa...</entry>
<entry name="ZOTE_COLOSSEUM_GREET">Ho combattuto tutta la vita. Ho ucciso centinaia, no, migliaia di nemici.&lt;page&gt;E questi sciocchi credono di potermi affrontare in battaglia? Follia! Sembra che siano dominati da un potente desiderio di venire distrutti.&lt;page&gt;Molto bene. Zote il Potente li accontenterà...</entry>
<entry name="ZOTE_BUZZER_1">Cosa credi di fare? Osi intrometterti tra me e la mia preda? È una tua abitudine scorrazzare in giro, metterti in mezzo e dare fastidio?</entry>
<entry name="PRECEPT_45">Precetto Quarantacinque: “Una Cosa Non È l’Altra.”&lt;page&gt;Questo dovrebbe essere ovvio, ma alcuni sostengono che una cosa, che è chiaramente quello che è e non qualcos’altro, sarebbe in realtà un’altra cosa, che invece non è. Stai in guardia!</entry>
<entry name="PRECEPT_55">Precetto Cinquantacinque: “Non Inchinarti Davanti a Nessuno.”&lt;page&gt;In questo mondo ci sono alcuni che impongono la propria volontà sugli altri. Reclamano il possesso del tuo cibo, della tua terra, del tuo corpo e perfino dei tuoi pensieri!&lt;page&gt;Non hanno fatto niente per guadagnarsi tali diritti. Non inchinarti mai a loro, e assicurati di disobbedire ai loro ordini.</entry>
<entry name="PRECEPT_25">Precetto Venticinque: “Proteggi il Tuo Punto Debole.”&lt;page&gt;Sii consapevole del fatto che il tuo nemico cercherà di identificare il tuo punto debole, e quindi proteggilo. La migliore protezione? Non avere alcun punto debole.</entry>
<entry name="PRECEPT_35">Precetto Trentacinque: “Sopra è Sopra, Sotto è Sotto.”&lt;page&gt;Se cadi nell’oscurità può essere facile perdere l’orientamento e dimenticare dov’è il sopra. Tieni a mente questo precetto!</entry>
<entry name="PRECEPT_15">Precetto Quindici: “Un Nemico, Un Fendente.”&lt;page&gt;Un solo fendente deve bastare per abbattere un nemico. Ogni fendente in più è uno spreco. Inoltre, contando i fendenti inferti in battaglia, saprai quanti nemici hai sconfitto.</entry>
<entry name="PRECEPT_41">Precetto Quarantuno: “Impara a Smascherare le Bugie.”&lt;page&gt;Quando gli altri parlano, solitamente mentono. Esaminali e interrogali senza sosta, finché non rivelano il loro inganno.</entry>
<entry name="PRECEPT_51">Precetto Cinquantuno: “Niente è Innocuo.”&lt;page&gt;Qualunque cosa in questo mondo ti farà del male, se gliene dai la possibilità. Amici, nemici, mostri, sentieri sconnessi. Diffida di tutti.</entry>
<entry name="PRECEPT_1">...ma non è l’unico pericolo che ho affrontato nella mia ricerca della gloria! Hai notato questo trofeo, vero? Un souvenir del mio trionfo nella mia ultima battaglia nella fossa sotto di noi.&lt;page&gt;Sì, “Sterminatrice” ha reclamato un’altra vittima e la folla ha acclamato estasiata. Alte erano le grida, e del tutto sincere.&lt;page&gt;A cosa devo la mia lunga serie di trionfi e vittorie, vuoi sapere? Come ho già detto, la chiave è nella mia personale filosofia, i “Cinquantasette Precetti di Zote”.&lt;page&gt;Il primo precetto è particolarmente rilevante qui: “Vinci Sempre le Tue Battaglie”.  Gli altri cinquantasei? Beh...</entry>
<entry name="PRECEPT_31">Precetto Trentuno: “Nel Terreno Vive la Pestilenza.”&lt;page&gt;Se passi troppo tempo in luoghi luridi, ti ammalerai. Se soggiorni in casa di qualcuno, pretendi da chi ti ospita la pulizia più assoluta.</entry>
<entry name="PRECEPT_11">Precetto Undici: “Le Madri Tradiscono Sempre.”&lt;page&gt;Questo precetto si spiega da solo.</entry>
<entry name="ZOTE_DREAM_TOWN1">Questo posto tetro... mi ricorda casa mia. Così spettrale...</entry>
<entry name="ZOTE_BUZZER_2">Perché mi importuni ancora? Sono un cavaliere, io. Non mi interessano i tuoi giochetti infantili. Ho bisogno di riposare.&lt;page&gt;Sparisci! Prima che sguaini il mio aculeo...</entry>
<entry name="PRECEPT_49">Precetto Quarantanove: “Le Statue Non Hanno Significato.”&lt;page&gt;Non onorarle! Nessuno ha mai fatto una statua di me o te, quindi perché dovrei prestarci attenzione?</entry>
</entries>
