<entries>
<entry name="DREAM_CITY">Il cuore di Nidosacro... Magnifico anche nel cordoglio.</entry>
<entry name="QUIRREL_GREENPATH_1">Oh, salve! Sembra che entrambi ci siamo allontanati molto dal nostro tragitto.&lt;page&gt;Non riesco quasi a credere che queste vecchie strade possano condurre a un luogo tanto lussureggiante e animato!&lt;page&gt;Quest’edificio fa pensare a una sorta di culto, anche se il suo idolo è stato dimenticato da tempo. Ne approfitterò per prendermi un attimo di pausa.</entry>
<entry name="QUIRREL_QUEENSTATION_02">Riesci a immaginare come fosse questo posto un tempo? Orde di insetti che viaggiavano per il reame, il suono delle campane dei coleotteri, la stazione animata e piena di vita.&lt;page&gt;Ora solo gli esploratori come noi sanno della sua esistenza.&lt;page&gt;Immagino sia un privilegio poter apprezzare questi luoghi, anche se nel loro declino.</entry>
<entry name="QUIRREL_GREENPATH_3">Il tuo aculeo sembra essere una buona arma, anche se mostra evidenti segni di usura.&lt;page&gt;Scommetto che nelle terre lassù sarà sufficiente per farti strada. Tuttavia, temo che quaggiù incontrerai presto dei pericoli che non hanno niente a che vedere con ciò che si trova in superficie.</entry>
<entry name="DREAM_EGGTEMPLE">Cos’è questa sensazione? È così familiare. Mi sento attratto e allo stesso tempo respinto.&lt;page&gt;E queste figure sulla porta... Se le fisso mi si offusca la mente.</entry>
<entry name="QUIRREL_TEACHER_2">Non esitare. La scelta di riprendere forma è stata sua, non mia.&lt;page&gt;Sa cos’hai intenzione di fare e sembra accettarlo.</entry>
<entry name="DREAM_QUEENSTATION">Anche quei maestosi coleotteri si inchinano davanti al Re di Nidosacro. Quanta devozione deve aver ispirato!</entry>
<entry name="QUIRREL_TEMPLE_2">Non utilizzato</entry>
<entry name="QUIRREL_TEMPLE_3">Non utilizzato</entry>
<entry name="QUIRREL_TEMPLE_1">Per tanto tempo mi sono sentito attratto da questo posto. Ho sentito tante storie meravigliose e allo stesso tempo spaventose. Non potevo più resistere. Dovevo venire a vedere con i miei occhi.&lt;page&gt;E sono arrivato al momento giusto! Questo mondo morto si è rianimato.&lt;page&gt;La terra trema e le creature si agitano. L’aria è pesante. Mi domando quale sia la causa.</entry>
<entry name="QUIRREL_MANTIS_01">Salve di nuovo! Immagino tu abbia già fatto conoscenza con la tribù che abita questo villaggio. Quelle mantidi sembrano un tantino diffidenti verso gli stranieri... per usare un eufemismo. Ma non sono dei bruti.&lt;page&gt;Il male che pervade l’aria offusca le menti dei più deboli... ma loro resistono. Sono riuscite a conservare il loro intelletto e il loro onore, ma anche le loro tradizioni mortali.&lt;page&gt;Avrei qualche consiglio da darti, amico mio. Se vuoi affrontare i capi di questa tribù, il tuo aculeo smussato potrebbe non essere adatto allo scontro.&lt;page&gt;C’è una città nei paraggi, l’antica capitale di Nidosacro. &lt;page&gt;Ho sentito dire che vi abita un Forgiatore d’Aculei. Vai a fargli visita e poi vedrai che le cose saranno un po’ più facili.</entry>
<entry name="QUIRREL_TEMPLE_5">Sei già stato nella città lì sopra? Un posto piccolo e cupo. E quali meraviglie sono nascoste al di sotto!&lt;page&gt;Immagino sia per questo che sono tutti scesi quaggiù. Chi potrebbe resistere a tali possibilità?</entry>
<entry name="QUIRREL_TEACHER_1A">Dunque lei ha chiamato anche te? Ho capito che non è una coincidenza se siamo arrivati insieme.&lt;page&gt;Anche se la mia memoria è in gran parte perduta, questo posto lo ricordo.&lt;page&gt;In queste camere l’Erudita ha cercato di conservare tutto il sapere del reame, e al centro ha conservato se stessa.</entry>
<entry name="DREAM_SLUGSHRINE">Questo lago... Una venerabile presenza un tempo dormiva nelle sue profondità...&lt;page&gt;Sarà vero? Cosa mi fa pensare queste cose?</entry>
<entry name="QUIRREL_GREENPATH_2">Laggiù ho notato un tipo strano. Sembrava essere interessato al lago.&lt;page&gt;Avevo intenzione di andarlo a salutare, ma forse farei meglio ad affilare il mio aculeo, nel caso in cui il nostro incontro prenda una brutta piega.</entry>
<entry name="DREAM_SPA">Anche lui dev’essere alla ricerca del villaggio nel cuore del nido. Il motivo che lo spinge a condividere con me il tragitto è un mistero.</entry>
<entry name="DREAM_ARCHIVE_ENTRANCE">...Chi sei tu che mi conduci in questo luogo?</entry>
<entry name="QUIRREL_MEET_TEMPLE">Salve! È un piacere incontrare un altro viaggiatore in questi sentieri dimenticati.&lt;page&gt;Sei piccolo, ma hai l’aria di essere forte.</entry>
<entry name="QUIRREL_SPA">Salve, salve! È così entusiasmante trovare un tale comfort in una tana di bestie feroci.&lt;page&gt;Di sicuro è un posto pericoloso. Credo che in fondo ci sia un villaggio. I suoi abitanti non hanno mai accettato il Re di Nidosacro.</entry>
<entry name="QUIRREL_QUEENSTATION_01">Non è incredibile? Proprio non mi aspettavo di trovare una gigantesca Stazione dei Coleotteri oltre la nebbia.&lt;page&gt;Gli insetti di Nidosacro dovevano essere abilissimi per essere riusciti a costruire delle strutture imponenti tanto lontano, in queste terre selvagge.&lt;page&gt;Sembra che le creature pericolose dei dintorni non siano ancora riuscite a farsi strada fin qui. È il posto ideale per riposarsi un po’.</entry>
<entry name="QUIRREL_NODREAMNAIL">Ahh, ma la sua mente è ancora inaccessibile per te. Quest’ultima, potente protezione è sempre attiva.&lt;page&gt;Se vuoi cercare di spezzare il sigillo, innanzitutto dovrai trovare un modo per penetrare nelle menti. Deve esistere un oggetto che possa permetterti di compiere quest’impresa, anche se non ne ho mai trovati nel corso dei miei viaggi.&lt;page&gt;Ho sentito dire che le falene del reame sono in grado di viaggiare tra i sogni e i morti. Forse dovresti cercarle!</entry>
<entry name="QUIRREL_GREENPATH_REPEAT">Nidosacro è un luogo perfetto per degli esploratori attenti come noi. Così intenso ed eccitante. In questo posto, se non sei sempre all’erta, considerati morto.</entry>
<entry name="QUIRREL_TEACHER_1C">Ora lei mi ha richiamato qui, per invertire questa protezione. Tutto questo per poter venire in tuo aiuto.</entry>
<entry name="QUIRREL_TEACHER_1B">Per salvare Nidosacro, l’Erudita è divenuta di propria volontà un sigillo, ma ha posto una protezione supplementare intorno a lei.&lt;page&gt;Anche se non riesco a ricordare cosa sia successo, ho la certezza di aver avuto un ruolo in quest’impresa.</entry>
<entry name="QUIRREL_RUINS_4">Non è un posto perfetto per riposarsi? Adoro il suono della pioggia che batte sui vetri.</entry>
<entry name="QUIRREL_TEMPLE_6">Proprio una meraviglia...</entry>
<entry name="QUIRREL_RUINS_1">La capitale è proprio davanti a noi, amico mio. Ha un’aria così cupa, e sembra celare le risposte a tanti misteri.&lt;page&gt;Anch’io ho sentito il richiamo di questo posto, ma ora che sono qui esito a proseguire.&lt;page&gt;Mi chiedo se sia la paura a frenarmi o altro.</entry>
<entry name="QUIRREL_RUINS_2">Sembra che la città sia costruita all’interno di un’enorme caverna. La pioggia cade attraverso le fessure nelle rocce sopra di noi.&lt;page&gt;Dev’esserci parecchia acqua da qualche parte lassù. Se il tetto della grotta non è ancora crollato, probabilmente reggerà ancora. &lt;page&gt;Ma la pioggia cade incessante. Mi piacerebbe vedere da dove arriva, prima di lasciare questo reame. Dev’essere uno spettacolo!</entry>
<entry name="QUIRREL_RUINS_3">Se guardi in basso da qui, attraverso la pioggia puoi distinguere le sentinelle, che ormai non sono altro che dei gusci vuoti che pattugliano in eterno.&lt;page&gt;Se fossi in te, farei molta attenzione a loro, mio piccolo amico. Non hanno dimenticato il loro addestramento. In questa città si incontrano nemici formidabili.</entry>
<entry name="QUIRREL_FOGCANYON_B">Sento il suo richiamo... Avrò il coraggio di entrare?</entry>
<entry name="QUIRREL_FOGCANYON_A">Non è forse pieno di sorprese questo reame? Un edificio sulla sommità di un lago di acido.&lt;page&gt;Malgrado questo spettacolo, non riesco a non provare una sensazione di... familiarità? Qualcosa si agita nella mia mente, anche se non so ancora bene cosa...&lt;page&gt;Credevo fosse il mio desiderio di esplorare ad avermi condotto qui, ma ora ho la sensazione che ci sia un’altra ragione.&lt;page&gt;Quest’edificio mi sta chiamando.</entry>
<entry name="QUIRREL_TEMPLE_4">Quel vecchio aculeo non ti basterà per sopravvivere in queste rovine. Ma non c’è problema! Basta solo guardarsi intorno.&lt;page&gt;In tanti sono venuti qui, e la maggior parte è andata incontro a un triste destino. Molti erano meglio equipaggiati di noi due.&lt;page&gt;Sono sicuro che non gli dispiacerebbe se un altro esploratore li liberasse dei loro strumenti. Sarebbe un gesto di gentilezza. I morti non dovrebbero portare tali fardelli.</entry>
<entry name="QUIRREL_MINES_4">Sembra così piccola...</entry>
<entry name="QUIRREL_MANTIS_REPEAT">Anch’io mi dirigo verso quella grande città. Se stai cercando il Forgiatore d’Aculei, non passerà molto prima che le nostre strade si incrocino ancora.</entry>
<entry name="QUIRREL_MINES_1">Ahh, che bel panorama, non trovi?&lt;page&gt;Non sono affatto sorpreso che tu sia sopravvissuto ai pericoli di queste scintillanti caverne.&lt;page&gt;Emani un’aura di forza. Avresti un aspetto intimidatorio, se non fossi così piccolo.</entry>
<entry name="QUIRREL_MINES_2">Ti rattrista aver visto quei minatori laggiù sfiancarsi incessantemente nel loro lavoro senza fine?&lt;page&gt;Anche se spogliati delle loro menti, continuano a portare avanti il loro compito.&lt;page&gt;Si dice che il cristallo contenga una sorta di energia, meno potente delle anime controllate dai cittadini e molto meno letale.&lt;page&gt;...È strano che io sappia i dettagli di avvenimenti tanto antichi. Mi chiedo da dove vengano queste mie conoscenze.</entry>
<entry name="QUIRREL_MINES_3">Da quest’altezza riesco a malapena a distinguere le luci di quella piccola e triste città.&lt;page&gt;Dubito che i suoi abitanti siano in grado di capire la grandezza del mondo che li circonda.</entry>
<entry name="DREAM_ARCHIVE_INTERIOR">Pensare che una creatura tanto piccola possa farsi carico del destino di questo reame...</entry>
<entry name="QUIRREL_TEACHER_3">La vita di Madama si è estinta e adesso il suo sigillo è spezzato.&lt;page&gt;È stata un’impresa ardua, ma ho assistito alle tue prodezze e anche lei ti ha ritenuto capace.&lt;page&gt;Rimettiti in marcia, dunque, e lasciami riposare un po’. Ora che questo atto è compiuto, inizio a sentire il peso dei miei anni.</entry>
<entry name="QUIRREL_MEET_TEMPLE_C">Un grande uovo di pietra situato nelle rovine di un antico reame. E quest’uovo... è caldo? Sembra essere qualcosa di unico nel suo genere.&lt;page&gt;Si può aprire? Ci sono degli strani simboli sopra...&lt;page&gt;Adoro i misteri... E chissà quali altre meraviglie si celano sotto di noi!</entry>
<entry name="QUIRREL_MEET_TEMPLE_B">Io sono Quirrel. Ho una specie di ossessione per tutti i luoghi inesplorati.&lt;page&gt;Questo antico reame cela molti misteri affascinanti, e uno dei più intriganti è proprio davanti a noi.</entry>
<entry name="DREAM_MANTIS_VILLAGE">...Chi mi ha parlato del Forgiatore d’Aculei? Non riesco a ricordare, eppure riesco a visualizzare nella mente il suo aspetto...</entry>
<entry name="QUIRREL_EPILOGUE_B">...Incredibile...</entry>
<entry name="DREAM_LAKE">Vivere un’epoca, ma ricordare così poco... Forse dovrei esserne grato?&lt;page&gt;Tutte le tragedie... dimenticate. Ricordo solo le meraviglie...</entry>
<entry name="DREAM_MINES">...I venti ululano di solitudine. Meglio il conforto della roccia sopra la testa.</entry>
<entry name="QUIRREL_SPA_REPEAT">Perché non ti unisci a me per una volta? Queste acque sono un toccasana per le zampe stanche.</entry>
<entry name="QUIRREL_TEACHER_HESITATE">Perché esiti? La pietà è una bella cosa, ma tu e lei sapete che dev’essere fatto. Fatti coraggio, amico mio.</entry>
<entry name="QUIRREL_QUEENSTATION_REPEAT">Forse, anche se fievole, si sente ancora l’eco delle campane?</entry>
<entry name="QUIRREL_EPILOGUE_A">Ci incontriamo di nuovo, mio piccolo amico. Qui mi sento finalmente in pace.&lt;page&gt;Ho già visto due volte questo mondo, e anche se i miei servizi mi hanno privato della prima esperienza, sono contento di aver potuto ammirare la sua bellezza ancora una volta.&lt;page&gt;Nidosacro è un luogo vasto e meraviglioso, ma nonostante tutte le sue meraviglie, niente di ciò che ho visto era interessante quanto te.&lt;page&gt;Ah! Le mie lusinghe risuonano contro un silenzio impenetrabile. Mi piace.&lt;page&gt;Mi piace molto.</entry>
</entries>
