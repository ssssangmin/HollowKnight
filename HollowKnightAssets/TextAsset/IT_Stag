<entries>
<entry name="STAG_CROSSROADS">È passato tanto tempo, ma ricordo ancora queste strade brulicanti di vita. Queste sono le prime strade su cui ho trasportato dei passeggeri, da giovane.&lt;page&gt;Quei viaggiatori non ci sono più da molto tempo, ma io sono ancora qui. Sembra che ora siamo rimasti solo tu ed io, oltre alle furtive creature che si agitano intorno a noi.</entry>
<entry name="STAG_ROYALGARDENS">Prima che tu suonassi la campanella, avevo quasi dimenticato l’esistenza di questa stazione. In genere non era utilizzata dagli insetti comuni, essendo questo un rifugio ben sorvegliato della Regina.&lt;page&gt;Anche se la vegetazione è cresciuta in maniera incontrollata, questi giardini sono sempre splendidi anche dopo tanto tempo. Sono certo che la Regina sarebbe lieta di saperlo.</entry>
<entry name="STAG_DEEPNEST">Ahh, piccoletto... Dove siamo? Non sono mai stato in questa stazione. Tira una brutta aria da queste parti. Lascia che ti porti in un posto più sicuro!</entry>
<entry name="STAG_DREAM">Ora mi stanco così facilmente, e le mie vecchie zampe mi fanno sempre più male. Ma sono fortunato ad essere invecchiato... molti altri non ce l’hanno fatta.</entry>
<entry name="STAG_FLOWER_WARNING">Quel fiore che porti con te... È stupendo, ma anche molto delicato. Temo che potrebbe rovinarsi se viaggerai con me.&lt;page&gt;Se vuoi che resti intatto, ti suggerisco di proseguire con le tue zampe per portarlo a destinazione.</entry>
<entry name="STAG_TISO">Vedo che qualcun altro si sta riposando sulla panchina. C’è qualcosa che non mi piace in quello lì, ma le porte delle Stazioni dei Coleotteri sono aperte a tutti.&lt;page&gt;Se mi chiederà un passaggio, glielo offrirò con piacere. Il mio dovere di coleottero viene prima dei miei gusti personali.</entry>
<entry name="STAG_NEST">Ritornare alla mia vecchia dimora... Sento il peso della mia lunga vita gravare su di me.&lt;page&gt;Ma è un peso che porto con fierezza. Ovunque io vada, i ricordi della mia famiglia e dei miei simili sono con me.</entry>
<entry name="STAG_TOWN">Questo posto... credo che siamo vicini alla superficie. Qui c’è una città. Dovresti approfittarne per riposarti.&lt;page&gt;Un tempo qui c’era sempre un gran viavai di gente. Ora sembra tutto molto più silenzioso.</entry>
<entry name="STAG_TRAM">Quel pass che hai con te! Non sarà per usare quell’orribile macchina, il tram? Spero tu non abbia intenzione di usare quel grottesco aggeggio.&lt;page&gt;Pensare che una macchina cerchi di fare ciò che fanno i coleotteri! Follia... follia pura.</entry>
<entry name="STAG_HOPE_1">Che ne pensi della mia antica dimora, piccoletto?&lt;page&gt;Una volta era piena di vita. I coleotteri andavano e venivano, si raccontavano storie dei posti dov’erano stati e dei passeggeri che avevano incontrato.&lt;page&gt;Ma è da tanto ormai che credo di essere il solo rimasto. L’ultimo coleottero.&lt;page&gt;Ma ora che sono di nuovo in questo Nido... sento qualcosa nell’aria. Un odore, un calore, oppure... una presenza?&lt;page&gt;Forse gli altri coleotteri sono usciti nel vasto mondo?</entry>
<entry name="STAG_REMEMBER_3">Piccoletto! L’ho trovato! Il Nido dei Coleotteri, dove sono nato e cresciuto.&lt;page&gt;Non ci sono ancora tornato. Il mio dovere mi impone di andare solo dove sono chiamato, ma se desideri vederlo con i tuoi occhi, ti ci potrei portare.&lt;page&gt;Non sarà rimasto nessuno ad accoglierci, ma il nido è sempre uno spettacolo! Basta una tua parola e partiremo subito.</entry>
<entry name="STAG_REMEMBER_2">Ahh, molte Stazioni dei Coleotteri sono state aperte. Posso viaggiare di nuovo in lungo e in largo per il reame. Quante grandi strade e antichi sentieri avevo dimenticato...&lt;page&gt;Da qualche parte tra questi tunnel si trova il Nido dei Coleotteri, il posto dove sono nato e cresciuto. Credevo di aver dimenticato la sua posizione per via della mia memoria indebolita, ma ora riesco quasi a ricordare il tragitto.&lt;page&gt;Continua ad aprire le stazioni e a chiamarmi, e forse riuscirò a trovare il Nido. Ahh, quanto mi piacerebbe!</entry>
<entry name="STAG_HOPE_2">Sì, non abbandonerò la speranza. I miei simili, vivi, là fuori, in viaggio al di là di queste terre.&lt;page&gt;Ma io non potrei mai lasciare questi tunnel. Non finché ci saranno viaggiatori che hanno bisogno di attraversarli.&lt;page&gt;Vedo che tu hai ancora cose importanti da fare, vero, piccoletto? Ti accompagnerò finché il mio vecchio corpo me lo permetterà. Godiamoci i vecchi tunnel del reame ancora per un po’.</entry>
<entry name="STAG_RUINS2">Piccoletto, ci troviamo nella Stazione del Re! Ovviamente si chiama così in onore del Re di Nidosacro, che ordinò la costruzione dei tunnel dei coleotteri e delle stazioni.&lt;page&gt;Il Re non viaggiava mai nei tunnel dei coleotteri, ma ho sentito dire che era davvero magnifico, brillante e con un volto radioso, al punto che faceva male guardarlo.</entry>
<entry name="STAG_TRAVEL_1">Pronto a partire, piccoletto?</entry>
<entry name="STAG_END_SPEAK">Sei impaziente di percorrere i tunnel dei coleotteri? Sali su questa piattaforma, dammi il segnale e ci metteremo subito in marcia.</entry>
<entry name="STAG_HIDDEN">Ah! Che stazione è mai questa, nascosta nelle profondità del mondo?&lt;page&gt;Prima di udire il suono della campanella, non sapevo nemmeno che i Tunnel dei Coleotteri arrivassero così in fondo. Hai scoperto qualcosa di stupefacente, piccoletto!&lt;page&gt;Nonostante la mia età, il mondo mi riserva ancora delle sorprese come questa...</entry>
<entry name="STAG_MEET">Salve, piccoletto! È passata un’eternità dall’ultima volta che ho sentito suonare quella campanella. Ha risuonato lungo i tunnel e mi ha chiamato qui.&lt;page&gt;Con gli anni sono diventato vecchio e stanco e ho dimenticato molte cose, ma il suono di quella campanella riesce sempre a farmi tornare.&lt;page&gt;Questi tunnel si estendono nelle profondità di Nidosacro. Se vuoi percorrerli, chiamami dalla piattaforma. Ti porterò dove vorrai.</entry>
<entry name="STAG_RESTINGGROUNDS">Le Terre del Riposo... I passeggeri venivano qui per celebrare rituali per i defunti.&lt;page&gt;Ma oggi non ce ne sono più. Forse adesso sono i morti a celebrare i propri rituali?</entry>
<entry name="STAG_REMEMBER_1">Hai aperto diverse Stazioni dei Coleotteri, vero? Grazie per avermi dato l’opportunità di viaggiare ancora una volta per il reame.&lt;page&gt;Visitando questi luoghi sento riaffiorare i ricordi, come se i tunnel nella mia mente si rimettessero di nuovo in funzione.&lt;page&gt;Continua ad aprire le stazioni e io te ne sarò profondamente grato.</entry>
<entry name="STAG_EGG_INSPECT">Un uovo rotto. È vuoto.</entry>
<entry name="STAG_FUNGUS">Ahh, questo mi rallegra. La Stazione della Regina è di nuovo aperta. Questo posto era un luogo di passaggio molto animato e ben posizionato per i viaggiatori diretti alle frontiere.&lt;page&gt;Devi essere proprio un esploratore in gamba per aver trovato questo posto.</entry>
<entry name="STAG_RUINS1">Mi ricordo bene questa stazione. Ci si passava spesso. Qui arrivavano mercanzie provenienti da tutto il reame.&lt;page&gt;Ben poche però facevano il percorso inverso.</entry>
<entry name="STAG_GREENPATH">Cielo, questo posto è molto cambiato dall’ultima volta che l’ho visto. La vegetazione cresce in modo così incontrollato che sembra inghiottire la stazione.</entry>
</entries>
