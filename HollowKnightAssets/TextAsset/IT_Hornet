<entries>
<entry name="HORNET_ABYSS_REPEAT">Ti chiederei di prendere la strada più difficile, ma qualunque fine ci attenda, tua dovrà essere la scelta.</entry>
<entry name="HORNET_PRE_FINAL_BATTLE_REPEAT">Fantasma di Nidosacro, possiedi la forza per scegliere come porre fine a tutto questo. Vuoi soppiantare il membro maledetto della nostra famiglia, o vuoi trascenderlo?</entry>
<entry name="HORNET_FINAL_BOSS">Avanti! Fa’ la tua scelta. Non resisterò a lungo.&lt;page&gt;Prolunga la stasi di questo mondo o affronta il cuore della sua infezione.</entry>
<entry name="HORNET_PRE_FINAL_BATTLE">La via è aperta. In un modo o nell’altro, una fine ti attende lì dentro.&lt;page&gt;Non verrò con te. Quel posto è pensato per quelli come te. Le sue catene sarebbero la mia fine.&lt;page&gt;Non essere sorpreso. Non rischierò la mia vita in uno scontro dall’esito incerto, ma se dovesse presentarsi l’occasione, ti aiuterò come posso.</entry>
<entry name="HORNET_PRE_FINAL_BATTLE_DREAM">...Potrebbe compiere una cosa tanto impossibile? Dovrebbe?</entry>
<entry name="HORNET_GREENPATH">Non ti avvicinare, fantasma.&lt;page&gt;Ti ho visto avanzare silenziosamente tra i cespugli, in agguato.&lt;page&gt;Questo antico reame... Qualcosa di terribile sta per risvegliarsi. Posso sentirlo nell’aria... &lt;page&gt;So cosa sei. So cosa vuoi fare. Ma non posso permetterlo.</entry>
<entry name="HORNET_SPIDER_TOWN_REPEAT">Ora va’, fantasma. Lasciami per un po’ da sola, prima che questa camera da letto diventi per sempre un santuario.</entry>
<entry name="HORNET_OUTSKIRTS_1">È la verità nascosta quella che cerchi? Sappi che non è per i deboli.</entry>
<entry name="HORNET_DOOR_UNOPENED">Sono colpita, piccolo fantasma. Ti sei fatto carico del destino del mondo, ma lo sopporti con tenacia.&lt;page&gt;Anche solo spezzare i Sigilli dei Sognatori sarebbe considerata un’impresa impossibile, ma accettare quel vuoto dentro di te ti definisce come qualcuno ben al di fuori del comune.</entry>
<entry name="HORNET_SPIDER_TOWN_DREAM">...Madre... Perdona la mia inazione... ma forse un’altra via è possibile...</entry>
<entry name="HORNET_INSPECT_IK">I resti di un viandante, morto da tempo.</entry>
<entry name="HORNET_OUTSKIRTS_2">Dimostra di essere pronto ad affrontarla. Non aspettarti pietà da parte mia. Il mio aculeo è letale, e non proverò alcun rammarico nel togliere di mezzo un debole.&lt;page&gt;Dimostrami di essere pronto ad accettare il passato di questo reame, e a rivendicare la responsabilità del suo avvenire.</entry>
<entry name="HORNET_FOUNTAIN_1">C’incontriamo ancora, piccolo fantasma.&lt;page&gt;Di solito non ho difficoltà a giudicare chi incontro. Ma te, ti ho sottovalutato, anche se da allora ho capito la verità.&lt;page&gt;Tu hai visto al di là dei confini del reame. La tua tenacia è nata da due vuoti.&lt;page&gt;Non è una sorpresa, dunque, che tu sia riuscito a raggiungere il cuore di questo mondo. Così facendo, scoprirai quale sacrificio lo sorregge.</entry>
<entry name="HORNET_FOUNTAIN_2">Se una volta scoperta questa verità tu volessi avere ancora un ruolo nella sopravvivenza di Nidosacro, va’ alla ricerca della Tomba di Cenere e del marchio che donerebbe a uno come te.</entry>
<entry name="HORNET_ABYSS_DREAM">...Ha affrontato il vuoto ed è asceso indenne... Potrà forse riunire un’oscurità così immensa?</entry>
<entry name="HORNET_ABYSS_ASCENT_01">Fantasma. Vedo che hai affrontato il luogo che ti ha generato, e ora ti avvolge la sua sostanza d’ombra.&lt;page&gt;Anche se la nostra forza ha origini simili, quella parte di te, quell’essenziale vuoto interiore, non mi appartiene.&lt;page&gt;È curioso che una tale oscurità mi dia speranza. In essa vedo la possibilità del cambiamento.&lt;page&gt;Una strada difficile si apre dinanzi a te, e al suo termine, una scelta: prolungare la stasi di questo mondo o affrontare il cuore della sua infezione.</entry>
<entry name="HORNET_SPIDER_TOWN_01">Dunque hai ucciso la Bestia... e prosegui verso il tuo destino.&lt;page&gt;Non avrei impedito che accadesse, ma mi ha addolorato stare in disparte pur sapendo ciò che stava per succedere.&lt;page&gt;...Che c’è? Forse mi credi inflessibile, ma il mio cuore non è di pietra.&lt;page&gt;Non possiamo scegliere le nostre madri, o le circostanze in cui veniamo alla luce. Ma nonostante tutto il male che alberga in questo mondo, le sono grata per la vita che mi ha donato.&lt;page&gt;Non è un debito di poco conto. Solo permettendole di lasciare questa vita, e facendomi carico del futuro al posto suo, potrò iniziare a ripagarlo.</entry>
<entry name="HORNET_OUTSKIRTS_DEFEAT">...Quanta forza...&lt;page&gt;Potresti farcela, se ne avessi la volontà.&lt;page&gt;Ma sarai ancora in grado di brandire il tuo aculeo una volta scoperta la sua tragica origine? E quando saprai chi sei?&lt;page&gt;E allora avanti, fantasma di Nidosacro! Prosegui il tuo cammino. Marchia a fuoco il tuo carapace, e proclamati re.</entry>
</entries>
