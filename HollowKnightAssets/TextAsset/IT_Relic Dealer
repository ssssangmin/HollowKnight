<entries>
<entry name="RELICDEALER_EGG_3">Un terzo Uovo Arcano? Devi essere un esploratore eccezionale per averne trovati così tanti.&lt;page&gt;L’uovo è una perfetta forma di protezione. A Nidosacro incidiamo i testi su pietra o sulle tavolette. Queste uova sono molto più sicure. È tutto conservato al loro interno.&lt;page&gt;Per non rischiare di danneggiare l’uovo posso accedere solo allo strato superficiale, ma sono certo che coloro che vissero tanto tempo fa sapessero accedere alle informazioni presenti negli strati più profondi.&lt;page&gt;Se solo fossi in grado di trovare un modo per farlo. Pensa a quali scoperte porterebbe!</entry>
<entry name="RELICDEALER_DOOR">Sono uscito a prendere un po’ d’aria. Sarò presto di ritorno. Se avete qualcosa d’urgente da vendermi, venite a trovarmi in Piazza della Fontana.</entry>
<entry name="RELICDEALER_EGG_1">Un Uovo Arcano, eh? Questo sì che è un oggetto antico. Queste reliquie sono la perla della mia professione. Recuperare il sapere nascosto all’interno è un lavoro molto difficile e minuzioso.&lt;page&gt;Ma si può trarne una grande conoscenza. Questa civiltà crede di essere la prima, ma in realtà c’era qualcos’altro qui prima di Nidosacro.&lt;page&gt;Ogni uovo getta un barlume di luce su quell’epoca dimenticata.</entry>
<entry name="RELICDEALER_NO_RELICS">Mmmh. Sembra che non porti con te nessuna reliquia. Se ne trovi qualcuna in buono stato, portamela e ti darò in cambio un bel po’ di Geo.</entry>
<entry name="RELICDEALER_SEAL_5">Ma bene, un altro Sigillo di Nidosacro.&lt;page&gt;Presto il negozio strariperà di questi cosi. Ah! Non avrei mai creduto che ce ne fossero ancora così tanti in giro.&lt;page&gt;Se sono così comuni come mi fai credere, forse ti sto offrendo troppi Geo.</entry>
<entry name="RELICDEALER_JOURNAL_1">Un Diario del Viaggiatore, eh?&lt;page&gt;Anche se è piuttosto comune trovarli nel reame, mi diverte molto decifrarli.&lt;page&gt;Messi tutti insieme raccontano una storia macabra. Sembra che il fato sia stato crudele con chi si è avventurato nelle rovine di Nidosacro.</entry>
<entry name="RELICDEALER_SEAL_7">Un Sigillo di Nidosacro?&lt;page&gt;Sei un collezionista di talento, tu. Il migliore che abbia mai conosciuto. Se continui così, temo che non ci sarà più spazio in negozio!</entry>
<entry name="RELICDEALER_IDOL_2">Un Idolo del Re?&lt;page&gt;Se guardi attentamente, ciascuno di questi idoli è leggermente diverso dall’altro. Su ognuno di essi ci sono delle incisioni che richiedono tempo per essere decifrate.&lt;page&gt;Penso fossero creati su misura per i proprietari. Un simbolo personalizzato dell’onnipotenza del Re.</entry>
<entry name="RELICDEALER_FOUNTAIN_REPEAT">Presto tornerò al mio negozio. Se resto qui troppo a lungo verrò trascinato nelle Idrovie.&lt;page&gt;Vieni a farmi visita quando vuoi. Se hai delle reliquie da vendere, ovviamente. Non mi piace chiacchierare.</entry>
<entry name="RELICDEALER_IDOL_5">Un Idolo del Re?&lt;page&gt;Con tutti quelli che mi hai portato, gli altri Cercatori di Reliquie penseranno che il Re è diventato il mio chiodo fisso!&lt;page&gt;Pfff! Ma chi prendo in giro? Saranno solo gelosi della mia collezione. Trovamene altri!</entry>
<entry name="RELICDEALER_IDOL_4">Un Idolo del Re?&lt;page&gt;Spesso mi sono chiesto quale fosse il vero volto del Re. Le descrizioni parlano di una figura imponente e luminosa, con una corona fieramente ornata di corna.&lt;page&gt;Io credo che la sua immagine sia stata fortemente abbellita. Un sovrano che vuole essere venerato tende a nascondere i suoi difetti. Non può apparire come un insetto qualunque.</entry>
<entry name="RELICDEALER_JOURNAL_3">Un Diario del Viaggiatore? Sì. Sì. Lo metterò nel mucchio con gli altri.&lt;page&gt;Non so quando avrò il tempo di decifrarlo. È un lavorone tradurre tutte le lingue dei vari insetti che hanno esplorato queste caverne.</entry>
<entry name="RELICDEALER_JOURNAL_2">Un altro Diario del Viaggiatore?&lt;page&gt;Non hanno molto valore, ma se ne trovano tanti nelle caverne, e dubito che troverai qualcun altro disposto a scambiarli con dei Geo.</entry>
<entry name="RELICDEALER_JOURNAL_5">Un altro Diario del Viaggiatore, eh?&lt;page&gt;Questo diario è uno di quelli classici in pietra. Il testo resta ben impresso per molto tempo.&lt;page&gt;Durante il suo declino, la città è passata dalla pietra alle pergamene in tela di ragno.&lt;page&gt;È una piccola tragedia: l’umidità di queste torri ha reso illeggibile la maggior parte dei testi.</entry>
<entry name="RELICDEALER_JOURNAL_4">Un Diario del Viaggiatore?&lt;page&gt;Hai un dono per scovarli. Devi trovare molti cadaveri sul tuo cammino. Senza dubbio il tuo aculeo ne causa molti altri.</entry>
<entry name="RELICDEALER_JOURNAL_7">E questo cos’è? Un Diario del Viaggiatore?&lt;page&gt;Ora ne ho davvero parecchi. Quando avrò il tempo di decifrarli, diventerò il più grande studioso sulle morti di Nidosacro.</entry>
<entry name="RELICDEALER_JOURNAL_6">Un Diario del Viaggiatore?&lt;page&gt;Hai mai sentito quel detto sui diari di pietra?&lt;page&gt;Se sei in mezzo al pericolo e il tuo aculeo è smussato,&lt;br&gt;Getta il diario sui nemici e la pelle avrai salvato!&lt;page&gt;Divertente, non trovi? E anche vero. Di sicuro pesano un bel po’!</entry>
<entry name="RELICDEALER_JOURNAL_8">Un Diario del Viaggiatore?&lt;page&gt;È davvero incredibile quanti ne hai raccolti. Devi aver percorso il reame in lungo e in largo per trovarne così tanti.</entry>
<entry name="RELICDEALER_IDOL_1">Un Idolo del Re, eh?&lt;page&gt;Il Re di Nidosacro fu un personaggio enigmatico, divinizzato dai cittadini. Si faceva vedere raramente, perciò veniva venerato attraverso questi idoli.&lt;page&gt;Sono stati creati da mani esperte. Pochi ancora in vita possono eguagliare tale maestria.</entry>
<entry name="RELICDEALER_SEAL_1">Un Sigillo di Nidosacro, eh? Molto interessante.&lt;page&gt;Hai mai sentito parlare dei Cinque Grandi Cavalieri del reame? Sono figure venerate a Nidosacro, spesso menzionate negli annali del reame, ma solo come gruppo.&lt;page&gt;I loro nomi e il loro aspetto sembrano essere stati cancellati dalla storia.&lt;page&gt;È passato tanto tempo dalla loro epoca. Sarebbe un’impresa eccezionale scoprire le loro identità.</entry>
<entry name="RELICDEALER_IDOL_3">Un altro Idolo del Re?&lt;page&gt;Hai visitato le vestigia del suo palazzo? È proprio sotto questa città, sulle fondamenta del reame.&lt;page&gt;In passato dev’essere stata una vista magnifica. Ora non resta più niente.&lt;page&gt;Però è strano. Non c’è alcun segno di conflitto nell’area. È come se fosse tutto svanito nel nulla.</entry>
<entry name="RELICDEALER_DREAM_FOUNTAIN">...Chi sei tu, misterioso cavaliere...? Perché non si parla di te, a parte in questa fontana...?</entry>
<entry name="RELICDEALER_SEAL_6">Un altro Sigillo di Nidosacro? Beh, dai qua.</entry>
<entry name="RELICDEALER_TALK">C’è una storia dimenticata, nascosta negli antichi reperti di questo reame, ma pochi sono interessati a scoprirla. Molti vanno solo in cerca di tesori negli anfratti e nelle rovine.&lt;page&gt;Puah! Predatori e ladri. Esseri spregevoli.</entry>
<entry name="RELICDEALER_TALK_REPEAT">Penso che abbiamo parlato abbastanza. Ho delle reliquie da pulire. Dei testi da decifrare. Fila via! Questo non è un museo.</entry>
<entry name="RELICDEALER_TALK_2">Stai ammirando il mio negozio? Non sono mica un abusivo!&lt;page&gt;Prima che arrivassi io questo posto era completamente vuoto e non c’è più nessuno in vita che lo possa reclamare.&lt;page&gt;Se vuoi una tua abitazione in questa città, allora va’ altrove, possibilmente in un altro edificio.&lt;page&gt;Io sono più che soddisfatto in compagnia solo delle mie reliquie. Non voglio vicini.</entry>
<entry name="RELICDEALER_SEAL_4">Un altro Sigillo di Nidosacro?&lt;page&gt;Mi hanno detto che c’è una statua vicino all’entrata della città che raffigura un imponente cavaliere. Potrebbe rappresentare uno dei Cinque Grandi Cavalieri del reame.&lt;page&gt;Sarei andato volentieri a dare un’occhiata, ma le porte sono chiuse da tempo e sarebbe una gran seccatura fare il percorso lungo, con tutti quei maledetti relitti in giro.</entry>
<entry name="RELICDEALER_FOUNTAIN">Oh? Cosa fai qui fuori con quest’acquazzone?&lt;page&gt;È una splendida fontana, non trovi? Sicuramente potremmo apprezzarla di più se non ci stessimo inzuppando tutti e due.&lt;page&gt;Quel cavaliere là in alto era un tipo importante. La placca parla del suo “sacrificio”, il che suona un po’ sinistro.&lt;page&gt;Probabilmente ha trovato una fine orribile, ma sembra che sia riuscito a raggiungere il suo obiettivo.&lt;page&gt;Di tutte le reliquie in cui mi sono imbattuto, questa ancora non sono riuscito a capirla.</entry>
<entry name="RELICDEALER_SEAL_2">Un altro Sigillo di Nidosacro? Dai qua.&lt;page&gt;Ah, adoro collezionarli, ma si hanno poche informazioni a riguardo.&lt;page&gt;Però conservano sempre il loro splendore, e non c’è niente di male ad apprezzare qualcosa unicamente per le sue qualità estetiche.</entry>
<entry name="RELICDEALER_NAILSMITH">L’aculeo che porti con te è molto logorato. Ci sono crepe dappertutto. Sembra quasi una reliquia della mia collezione!&lt;page&gt;A me non interessano molto le armi, ma potrebbe essere una buona idea andare dal vecchio Forgiatore d’Aculei.&lt;page&gt;La sua fucina si trova ai confini della città, non lontano da qui. Potrebbe potenziare la tua arma, sempre se è in vena.</entry>
<entry name="RELICDEALER_SEAL_3">Un Sigillo di Nidosacro, eh? Dai qua!&lt;page&gt;Hai qualcos’altro per me? Se non è così, porta fuori di qui le tue zampe umide.</entry>
<entry name="RELICDEALER_DUNG">Eehi! Che stai facendo, entri nel mio negozio puzzando da morire?!&lt;page&gt;Queste reliquie hanno già sofferto abbastanza. Non hanno bisogno di subire quel tuo tanfo pestilenziale! Tornatene alle Idrovie o da dove accidenti sei venuto!</entry>
<entry name="RELICDEALER_DREAM">...C’è qualcosa di strano in questo esserino... qualcosa di vagamente familiare...</entry>
<entry name="RELICDEALER_SHOP_INTRO">Bene bene. Sei venuto in cerca di oggetti rari? Beh, giù le mani! Questa collezione è mia e io non la vendo a dei luridi, piccoli vagabondi.&lt;page&gt;Comunque, immagino che tu abbia trovato degli oggetti interessanti durante i tuoi viaggi. Magari vuoi separartene? Ti farò un’offerta equa per ciascuno dei tuoi oggetti.</entry>
<entry name="RELICDEALER_CONVO_1">Non toccare i pezzi d’antiquariato! La mia collezione non è in vendita.&lt;page&gt;Però, se hai trovato dei reperti interessanti durante i tuoi viaggi, sono pronto a fare uno scambio. Avvicinati al bancone e fammi vedere cos’hai.</entry>
<entry name="RELICDEALER_NO_RELICS_2">Non hai con te delle reliquie? Allora va’ a cercarne qualcuna. Ti pagherò bene per degli oggetti di valore.</entry>
<entry name="RELICDEALER_EGG_4">Un quarto Uovo Arcano! Non avrei mai creduto che fosse possibile. Non ho mai incontrato un insetto con un simile talento nello scoprire i tesori di questo reame.&lt;page&gt;Hai una specie di sesto senso? Oppure magari queste uova sono attratte da te.&lt;page&gt;I miei colleghi sono convinti che ogni uovo possieda una sorta di volontà propria, e che ciascuno cerchi o rifiuti il suo possessore.&lt;page&gt;Si tratterebbe di un potere segreto, e io resto scettico. I Cercatori di Reliquie sono inclini a confondere i fatti con le favole.</entry>
<entry name="RELICDEALER_EGG_2">Un altro Uovo Arcano?&lt;page&gt;È una rara fortuna possederne due. I miei colleghi moriranno d’invidia, anche se il mio portafogli si è alleggerito.&lt;page&gt;Queste uova sono i reperti più preziosi dell’epoca antecedente a Nidosacro. Ma non sono gli unici resti di quell’età.&lt;page&gt;Ci sono anche delle statue antiche che sembrano depositi di anime. Forse le avrai viste. Anch’esse, seppure in forma più grezza, sono la prova di un’epoca anteriore a Nidosacro.</entry>
</entries>
