<entries>
<entry name="FUNGAL_WASTES_GREET">Ahh, mio piccolo amico, mi hai trovato al momento giusto. Ho appena finito di cartografare queste caverne nocive.&lt;page&gt;Ci sono dei tipi molto territoriali che abitano quest’area. Ti consiglio di evitarli, se possibile.&lt;page&gt;Più in basso, delle strane creature magre mi hanno spaventato a morte. Hanno l’aria di essere intelligenti.&lt;page&gt;Da giovane mi sarei avventurato nelle loro caverne, ma temo che con il mio fisico attuale non potrei fuggire se diventassero aggressive.</entry>
<entry name="GREENPATH_GREET">Questi luoghi sono così diversi dai Sentieri! Così umidi e ricchi di vita. Queste vie così sinuose sono una meraviglia.&lt;page&gt;Ho fatto del mio meglio per cartografare questo posto, ma devo ammettere che alcuni abitanti del luogo sono davvero fastidiosi.</entry>
<entry name="CROSSROADS_BOUGHT">Che ne pensi della mia mappa? Ho cercato di renderla il più completa possibile, ma le mappe sono sempre in corso d’opera.&lt;page&gt;Se vuoi completarla tu stesso, puoi acquistare tutto il necessario per la cartografia da mia moglie, a Pulveria. Abbiamo aperto un piccolo negozio per sbarcare il lunario.</entry>
<entry name="MINES_GREET">Vuoi scalare la montagna? Ho sentito che è una lunga strada per arrivare fino in cima. Troppo in alto per i miei gusti. Non sono un amante delle grandi altezze.</entry>
<entry name="CORNIFER_AGAIN_DP">T-ti sei deciso ad acquistare una mappa?</entry>
<entry name="CROSSROADS_GREET">Salve di nuovo! Continui ad aggirarti per questi splendidi sentieri? Immagina quanto dovessero essere magnifici quando il regno era al suo massimo splendore: affollati di viandanti e brulicanti di vita! Come avrei voluto esserci!&lt;page&gt;Oh, penso di dovertelo chiedere... vuoi una copia della mappa di quest’area?</entry>
<entry name="FUNGAL_WASTES_BOUGHT">C’è un cattivo odore in queste caverne e per me è un puzzo insopportabile. La mia proboscide è molto sensibile, mentre tu non sembri dotato di alcun organo olfattivo.&lt;page&gt;Non riesci a sentire nessun odore?</entry>
<entry name="CLIFFS_GREET">Ti godi un po’ d’aria tonificante? Siamo molto vicini ai confini di Nidosacro e alle piane desolate che lo circondano.&lt;page&gt;Non voglio andare oltre in questa direzione, ma è stato un piacevole cambiamento uscire da quelle anguste caverne.&lt;page&gt;Ho realizzato una piccola mappa dell’area. È piuttosto semplice e lungi dall’essere completa. Può essere frustrante non conoscere l’area per intero.</entry>
<entry name="FOG_CANYON_GREET">Ho ho ho! Anche se Nidosacro può sembrare un posto strano, non è niente in confronto a queste caverne.&lt;page&gt;Vedi quella barriera oscura lì in basso? È abbastanza inquietante quando ti avvicini. Ho fatto del mio meglio per evitarla.&lt;page&gt;Fortunatamente ho trovato un altro passaggio, anche se sono rimasto leggermente ustionato passando nell’acido.</entry>
<entry name="MINES_BOUGHT">Mi sono fatto male cadendo su uno di quei cristalli là sotto. Sono terribilmente appuntiti e sono dappertutto. Fai molta attenzione se vai in quella direzione.</entry>
<entry name="WATERWAYS_BOUGHT">Scommetto che queste tubature e questi locali una volta venivano usati per lo scarico dei rifiuti della città. Doveva esserci un tanfo terribile. Per fortuna la pioggia incessante ha pulito tutto.</entry>
<entry name="DREAM">...Cartografare il mondo... Che immensa gioia... Se solo Iselda condividesse quest’entusiasmo...</entry>
<entry name="ABYSS_GREET">Queste caverne sono antichissime. Non senti il peso del reame che riposa su di esse? È pesantissimo.&lt;page&gt;Penso che in pochi siano riusciti ad arrivare a queste profondità. Tu ed io siamo dei pionieri, almeno nella storia recente.</entry>
<entry name="CORNIFER_ISELDA">Una mappa può essere utile, ma da sola non servirà a mostrarti dove ti trovi. Se non hai un buon senso dell’orientamento, ti consiglio di andare a comprare una bussola da mia moglie, Iselda.&lt;page&gt;Ha appena inaugurato il nostro nuovo negozio di cartografia a Pulveria, pieno zeppo di tutti gli strumenti utili per un esploratore come te. Di tanto in tanto venderà anche alcune delle mie vecchie mappe.&lt;page&gt;Vado spesso a trovarla dopo aver disegnato la mappa di una nuova area. È sempre felicissima di vedermi.</entry>
<entry name="DEEPNEST_GREET">Questo posto mi dà i brividi. Ci sono piccole creature malvagie che spuntano fuori dappertutto, e i tunnel sono un labirinto buio e intricato.&lt;page&gt;A meno c-c-che tu non sia ben preparato, ti consiglio di andartene immediatamente. Ma se invece ti senti abbastanza forte da scendere, ti andrebbe di comprare la mia mappa?</entry>
<entry name="DEEPNEST_BOUGHT">C-c-che orribile tana di bestie rabbiose. Non sarà facile uscire da questa fossa oscura. Credo c-c-che mi nasconderò qui ancora per un po’.</entry>
<entry name="FOG_CANYON_BOUGHT">C’è un grande edificio proprio qui sotto, in mezzo al lago, ed è semplicemente splendido.&lt;page&gt;Ho provato ad andarci, ma ci hanno fatto il nido quelle viscide creature trasparenti. Bleah! Sono così... disgustose, e se le tocchi danno la scossa.</entry>
<entry name="CORNIFER_INTRO_1">Oh, a proposito, non mi sono presentato! Ti chiedo scusa. Quando passi tanto tempo solo con i tuoi pensieri, rischi di dimenticarti le finezze della conversazione.</entry>
<entry name="CORNIFER_NOT_ENOUGH_DP">N-non hai abbastanza Geo?</entry>
<entry name="CORNIFER_REFUSE_DP">N-non ti interessano le mappe?</entry>
<entry name="OUTSKIRTS_GREET">Non ti sembra un posto accogliente? Mi sono avventurato nella regione selvaggia qui vicino e mi sono detto che avrei fatto meglio a prendermi una piccola pausa.&lt;page&gt;Il paesaggio è così sereno da questo lato della città, ma gli abitanti sono feroci come sempre.</entry>
<entry name="CITY_BOUGHT">Abbiamo fatto molta strada per arrivare fin qui. Mentre resto a cartografare questi edifici, devo ricordarmi di prendere uno o due souvenir per Iselda.</entry>
<entry name="CORNIFER_REFUSE">Non t’interessa? Sì, è comprensibile. Esplorare senza una mappa, trovare da soli la strada all’interno di caverne sconosciute... È una cosa che arricchisce l’anima.&lt;page&gt;Forse le nostre strade si incroceranno nuovamente, un giorno.</entry>
<entry name="CORNIFER_INTRO_2">Mi chiamo Cornifer, e ho sempre amato esplorare il mondo. Appena uscito dall’uovo sono partito in cerca di avventure, lasciandomi dietro i miei fratelli, le mie sorelle e la mia povera madre!&lt;page&gt;Ecco perché, appena ho potuto, mi sono trasferito insieme a mia moglie a Pulveria. Un immenso, sconfinato reame da esplorare, proprio davanti a noi. Impossibile resistere, non credi?&lt;page&gt;Comunque, ti lascio ritornare al tuo viaggio. Con un po’ di fortuna ci incontreremo di nuovo. Sii prudente!</entry>
<entry name="CORNIFER_MEET_DP">S-s-salve. Io sono Cornifer. Di professione faccio il c-cartografo. Ho provato a cartografare il vasto nido qui sotto, m-m-ma si è rivelato troppo pericoloso per un insetto come me.&lt;page&gt;Ci sono piccole creature malvagie che spuntano fuori dappertutto e i tunnel sono un labirinto buio e intricato. È stato troppo perfino per il mio ottimo senso dell’orientamento.&lt;page&gt;A meno che tu non sia ben preparato, ti consiglio di andartene al più presto. Ma se invece ti senti abbastanza forte da scendere, ti andrebbe di comprare la m-mia umile mappa?</entry>
<entry name="CARD">Spiacente di non averti rivisto! Se ti senti sperduto perché non vieni nel nostro negozio a Pulveria per comprare una mappa di quest’area? Ora è disponibile a un prezzo speciale!&lt;br&gt;                - Cornifer</entry>
<entry name="ROYAL_GARDENS_GREET">Hai mai sentito parlare della Regina di Nidosacro? Sembra che un tempo questi giardini fossero il suo rifugio.&lt;page&gt;Ora dei brutti ceffi li hanno invasi e la vegetazione cresce incontrollata.&lt;page&gt;Anche se è un luogo inospitale, è stato bello viaggiare fin qui. Vuoi vedere il frutto del mio duro lavoro?</entry>
<entry name="CORNIFER_PROMPT">Comprare la mappa dell’area?</entry>
<entry name="CLIFFS_BOUGHT">Mi sono imbattuto per caso in uno strano insetto sulla sommità di questo dirupo. La sua abitazione non è lontana da qui.&lt;page&gt;Ha una figura imponente e senza dubbio dev’essere molto abile con l’aculeo. Penso che tu abbia più cose in comune con lui di me.</entry>
<entry name="ROYAL_GARDENS_BOUGHT">C’è una Stazione dei Coleotteri nel cuore di questi giardini. Mi sarei potuto riposare un po’ lì se qualcuno non avesse chiuso la porta.</entry>
<entry name="GREENPATH_BOUGHT">Mi sono imbattuto in un’altra viaggiatrice mentre venivo qui. Ho provato a chiamarla mentre mi passava in fretta accanto, ma si è appena degnata di guardare dalla mia parte. Chiaramente non era un’estimatrice delle mappe come me e te.</entry>
<entry name="CORNIFER_MEET">Mmmh? Ah, salve a te. Sei venuto ad esplorare queste magnifiche vecchie rovine? Non badare a me.&lt;page&gt;Anche a me piace molto esplorare. Perdersi e poi ritrovarsi è un piacere ineguagliabile. Tu ed io siamo estremamente fortunati, sai?&lt;page&gt;Io faccio il cartografo di mestiere e ho appena completato la cartografia di quest’area. Vuoi acquistare una copia del mio lavoro svolto finora?</entry>
<entry name="WATERWAYS_GREET">Ho ho ho! Non sono affascinanti queste idrovie? Un labirinto di tubi e tunnel.&lt;page&gt;Non potrei chiedere di meglio per mettere alla prova il mio talento. È tutto così ordinato e ben progettato, niente a che vedere con quelle caverne grossolane e irregolari.&lt;page&gt;Ahh, purtroppo però la mia proboscide mi dice che le Caverne Fungine sono qui vicino, il che significa che la mia umida avventura è giunta al termine. Immagino di poter considerare completata questa mappa.</entry>
<entry name="CORNIFER_AGAIN">Mmmh? Hai cambiato idea sull’acquisto di una mappa?</entry>
<entry name="ABYSS_BOUGHT">È una scarpinata da qui al negozio. Mi riposerò un po’ le zampe.&lt;page&gt;Ma non troppo a lungo! Non voglio che Iselda sia in ansia per me.</entry>
<entry name="CITY_GREET">Non è un gran cambiamento rispetto a quelle labirintiche caverne naturali? La pioggia rende questi luoghi un po’ malinconici, ma quest’architettura è semplicemente splendida.&lt;page&gt;Cartografare un’area così variegata è una vera sfida, ma non vedevo l’ora di mettermi alla prova. Magari vuoi acquistare una copia del mio lavoro svolto finora?</entry>
<entry name="OUTSKIRTS_BOUGHT">A giudicare da queste mura, sembra che i cittadini esitassero a costruire più in profondità nelle caverne. Mi chiedo cosa li abbia fatti desistere...</entry>
<entry name="CORNIFER_NOT_ENOUGH">Non hai abbastanza Geo? Ah, capisco. Vorrei potertela regalare, ma non penso che mia moglie sarebbe contenta se lo facessi. Come si dice, “Tutto il nostro cibo è fatto di Geo”.</entry>
</entries>
