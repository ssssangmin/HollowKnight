<entries>
<entry name="WITCH_REWARD_8A">Sì. Per l’Aculeo dei Sogni... e per te, Araldo, è giunta l’ora del risveglio.&lt;page&gt;Le Essenze che hai raccolto... La speranza che ancora vive in questo antico reame. Puro potenziale! Lascia che scorra attraverso te fin dentro l’Aculeo dei Sogni.&lt;page&gt;Solleva la tua arma, Araldo! Risvegliati!</entry>
<entry name="WITCH_FINAL_1">Così tante Essenze... Che splendore... Sei davvero l’Araldo che la mia tribù così a lungo ha cercato.&lt;page&gt;Il mio popolo è nato da una luce, una luce simile alle Essenze, simile a quella della tua potente lama, ma ancora più luminosa.&lt;page&gt;Furono contenti di crogiolarsi in quella luce, di adorarla... per un certo tempo.&lt;page&gt;Ma un giorno, un’altra luce apparve nel nostro mondo... un uroverme che prese la forma di un re.&lt;page&gt;Quanto volubili devono essere stati i miei antenati. Abbandonarono la luce che aveva dato loro la vita. Le voltarono le spalle... la dimenticarono, perfino.</entry>
<entry name="WITCH_MEET_A">Ahhh, sei di nuovo qui. Bentornato nel mondo della veglia.</entry>
<entry name="WITCH_REWARD_5">Dunque hai già raccolto 700 Essenze. Chissà se i Sognatori ti tengono d’occhio mentre tu lavori instancabile. O se lo fa quel vecchio Re.&lt;page&gt;Quel loro sigillo... Una mossa disperata, ma intelligente. Mi domando quanto a lungo pensavano potesse reggere.&lt;page&gt;Ma non serbo loro alcun rancore. Con il lento incedere della storia, sono diventata indifferente al suo ripetersi.&lt;page&gt;Prendi il tuo dono, e continua a raccogliere Essenze. Quando ne avrai 900, torna a trovarmi.</entry>
<entry name="WITCH_REWARD_7">Proprio come pensavo. Più di 1500 Essenze. L’Aculeo dei Sogni è quasi pronto... quasi pronto per il risveglio!&lt;page&gt;Continua per la tua strada, Araldo. Non so cosa ti guidi, o cosa ti spinga ad andare avanti. Ma una volta che avrai raccolto 1800 Essenze, io sarò qui ad attenderti.&lt;page&gt;Accetta questo dono: che possa darti la forza e aiutarti a trovare le Essenze di questo mondo!</entry>
<entry name="WITCH_REWARD_4">Aahhhh, 500 Essenze. Sei sulla buona strada, Araldo. Ottimo lavoro, davvero un ottimo lavoro! Ho una piccola ricompensa per te.&lt;page&gt;Estratto da uno dei miei ricordi più preziosi, questo Amuleto renderà te e l’Aculeo dei Sogni ancora più vicini. I segreti di questo reame non potranno più sfuggirti!&lt;page&gt;Prendilo, e torna da me quando avrai 700 Essenze. Altri doni ti attendono...</entry>
<entry name="WITCH_GENERIC">Questo regno è pieno di vecchi ricordi, sia splendidi che grotteschi. Cercali, rivelali e raccogline le Essenze.</entry>
<entry name="WITCH_MEET_B">Ahhh, hai ritrovato la strada verso la mia dimora. Quando ti sei svegliato, te ne sei andato senza dir nulla. Temevo di averti spaventato.</entry>
<entry name="WITCH_REWARD_8B">Ahhhh, ah ha, sì...&lt;page&gt;Nessun sogno può celarsi al tuo sguardo ora. Potrai scrutare nei posti più oscuri... Dovrai solo trovare la giusta fessura.&lt;page&gt;Che ne farai di questo potere, Araldo? Di quali ricordi andrai a caccia?&lt;page&gt;Ah. Fa’ come credi, io ho mantenuto la mia promessa. Che il tempo possa spazzar via i crimini della mia tribù, così come ha spazzato via quest’intero reame...</entry>
<entry name="WITCH_FINAL_3">Ahhh... mi dispiace.&lt;page&gt;Luce... Splendore...&lt;page&gt;Io... mi ricordo di te.</entry>
<entry name="WITCH_INTRO">Quelle figure, quei Sognatori... Usando il poco potere che ancora possiedono, ti hanno trascinato in quel luogo segreto.&lt;page&gt;Ma il talismano che ora porti con te, l’Aculeo dei Sogni... può squarciare il velo che separa il mondo della veglia dal mondo dei sogni.&lt;page&gt;Nemmeno i Sognatori possono nascondersi da una tale arma.&lt;page&gt;Devo ammettere, però, che quella sacra lama si è smussata con il tempo.&lt;page&gt;Insieme, forse, potremo ripristinare il suo potere. Devi solo portarmi delle Essenze.&lt;page&gt;Le Essenze... i preziosi frammenti di luce di cui sono fatti i sogni. Raccoglile ovunque tu possa trovarle, e portamele.&lt;page&gt;Quando ne avrò a sufficienza, io e te potremo compiere portenti.&lt;page&gt;Ora va’, Araldo. Trova le Essenze che si nascondono nel nostro mondo!&lt;page&gt;Raccogli 100 Essenze e torna da me. Quando l’avrai fatto, potrò insegnarti altro...</entry>
<entry name="WITCH_REWARD_3">Ah, hai raccolto 300 Essenze... Sì, vedo che i sogni di questo vecchio reame iniziano ad essere attratti da te. Incoraggiante.&lt;page&gt;Hai certamente riportato l’entusiasmo nel mio triste lavoro. Prendersi cura di questo posto non offre grandi emozioni.&lt;page&gt;Ma non dovrei lamentarmi. Badare a queste tombe e guidare l’Araldo... è una penitenza per antichi crimini. Certe cose devono trovare un loro equilibrio.&lt;page&gt;Eccoti un altro dono per le tue fatiche. Torna da me quando avrai 500 Essenze. Non desistere, Araldo!</entry>
<entry name="WITCH_FINAL_2">E così, questo reame sorse dal tradimento. Ma i ricordi di quell’antica luce restarono in questo mondo, quieti sussurri di fede... Fin quando tutto Nidosacro iniziò a sognare quella luce dimenticata.&lt;page&gt;Ah, ma quel tempo è passato, e così anche il mio. L’Araldo è infine giunto, e troppo a lungo ho conservato le memorie della mia tribù. Per noi è giunta l’ora di essere dimenticati.&lt;page&gt;Non ricordarci, Araldo. Non onorarci. Non lo meritiamo...</entry>
<entry name="WITCH_HINT_DREAMPLANT">Le Essenze si trovano dove i sogni hanno le loro radici.&lt;page&gt;Le hai viste? Quelle piante sussurranti che si trovano sparse per il reame?&lt;page&gt;Credo che ce ne sia una proprio qui fuori. Perché non provi a colpirla con il tuo Aculeo dei Sogni, per vedere che succede?</entry>
<entry name="WITCH_REWARD_1">Mmmh, hai già raccolto 100 Essenze. Davvero svelto! Hai un talento naturale.&lt;page&gt;Non mi sorprende che i Sognatori abbiano cercato di seppellirti in quel vecchio sogno. Forse hanno paura di te? O forse, essendo prigionieri, desideravano la tua compagnia?&lt;page&gt;In ogni caso, la strada dinanzi a te è ancora lunga. Prendi questo piccolo dono come incoraggiamento da parte mia, e torna quando avrai raccolto 200 Essenze.</entry>
<entry name="WITCH_REWARD_6">L’Aculeo dei Sogni è così splendente... dentro di esso ci sono più di 1200 Essenze. Osservandolo, vedo così tanti ricordi che mi guardano a loro volta. Molti chiedono che ci si ricordi di loro.&lt;page&gt;Nessuno di noi può vivere in eterno, e così chiediamo a chi ci sopravvive di ricordarci.&lt;page&gt;Custodisci un ricordo nella tua mente, e vivrà con te; dimenticalo, e sarà perduto per sempre. Questa è l’unica morte che conta davvero.&lt;page&gt;O così dicono! Ma basta con le chiacchiere. Prendi questa reliquia e torna da me quando avrai 1500 Essenze. Va’!</entry>
<entry name="WITCH_REWARD_2A">Ahhh... Il tuo Aculeo contiene più di 200 Essenze. Dimostri un certo talento nel raccoglierle.&lt;page&gt;Hai notato quell’enorme porta qui fuori? La mia tribù l’ha sigillata tempo fa, e ne ha vietato l’apertura.&lt;page&gt;Ma a quanto ne so, sono l’unica della mia tribù ancora in vita. Il che significa che poco importa se infrango un divieto. Per dimostrarti quanto credo in te, aprirò la porta.</entry>
<entry name="WITCH_QUEST_1">Mmmh. Non hai ancora molta esperienza in fatto di sogni. Raccogli 100 Essenze con l’Aculeo dei Sogni. Quando l’avrai fatto, torna a trovarmi, e condividerò con te la poca conoscenza che possiedo.</entry>
<entry name="WITCH_QUEST_3">Sia tu che l’Aculeo dei Sogni siete più acuti di prima, ma avete ancora molta strada ad fare. Torna a trovarmi quando avrai raccolto 300 Essenze.</entry>
<entry name="WITCH_QUEST_2">Sia tu che l’Aculeo dei Sogni siete più acuti di prima, ma avete ancora molta strada ad fare. Torna a trovarmi quando avrai raccolto 200 Essenze.</entry>
<entry name="WITCH_QUEST_5">Ah, hai imparato molte cose sull’Aculeo dei Sogni, vero? Torna a trovarmi quando avrai raccolto 700 Essenze e t’insegnerò qualcos’altro.</entry>
<entry name="WITCH_QUEST_4">Ah, hai imparato molte cose sull’Aculeo dei Sogni, vero? Torna a trovarmi quando avrai raccolto 500 Essenze e t’insegnerò qualcos’altro.</entry>
<entry name="WITCH_QUEST_7">Ahhh, l’Aculeo dei Sogni brilla intensamente! Continua così e torna a trovarmi quando avrai raccolto 1500 Essenze.</entry>
<entry name="WITCH_QUEST_6">Ahhh, l’Aculeo dei Sogni brilla intensamente! Continua così e torna a trovarmi quando avrai raccolto 1200 Essenze.</entry>
<entry name="WITCH_QUEST_9">L’Aculeo dei Sogni si è completamente risvegliato, eppure tu continui ancora a raccogliere Essenze. Ti ho forse trasmesso una specie di ossessione?&lt;page&gt;Continua così, allora! Io attenderò paziente e seguirò i tuoi progressi.&lt;page&gt;Quando avrai raccolto 2400 Essenze, ritorna da me. Non ho altri doni da darti... ma avrai dimostrato di essere l’Araldo che la mia tribù attendeva.</entry>
<entry name="WITCH_QUEST_8">Incredibile... l’Aculeo dei Sogni è così vicino al suo risveglio! Raccogli altre Essenze! Appena ne avrai 1800, accadrà qualcosa di straordinario!</entry>
<entry name="WITCH_REWARD_2B">Ecco, la porta è aperta. Puoi andare nella radura che si trova dall’altra parte. Giunto là, resta in ascolto e potrai udire il mormorio di insetti vissuti tempo addietro.</entry>
<entry name="WITCH_QUEST_5B">Cielo, inizi quasi a diventare un sogno anche tu! Quando avrai raccolto 900 Essenze ti insegnerò un trucco che ho tenuto segreto per molto tempo...</entry>
<entry name="WITCH_GREET">Ah, Araldo, sei di ritorno. Fammi vedere il tuo Aculeo dei Sogni...</entry>
<entry name="WITCH_REWARD_5B">L’Aculeo dei Sogni ora racchiude 900 Essenze nel suo nucleo! Ti sorprende che questo antico reame nasconda così tanti sogni?&lt;page&gt;Sì, inizi a vederli. I legami tra noi e i sogni che ci lasciamo dietro, come orme nella polvere. È giunta l’ora che tu impari come ritornare nei luoghi a te connessi!&lt;page&gt;Tieni stretto l’Aculeo dei Sogni, araldo, e immagina un grande portale che si apre davanti a te!</entry>
<entry name="WITCH_HINT_XERO">A volte i sogni prendono la forma di chi è passato a miglior vita. Quei sogni sono ricchi di Essenze!&lt;page&gt;Tieni gli occhi aperti vicino alle tombe e ad altri monumenti. Mi pare di aver visto una tomba molto interessante proprio qui, nelle Terre del Riposo.&lt;page&gt;Sappi, però, che se deciderai di disturbare quei sogni, dovrai prepararti a combattere...</entry>
<entry name="WITCH_DREAM1">Ti hanno inflitto un terribile destino.&lt;page&gt;Sei stato scagliato in questo spazio tra corpo e anima.&lt;page&gt;Accetterai il loro giudizio, svanendo poco alla volta?&lt;page&gt;O piuttosto impugnerai l’arma davanti a te, e ti farai strada fuori da questo triste sogno dimenticato?</entry>
<entry name="WITCH_DREAM_FALL">Anche se cadrai, la tua volontà ti farà andare avanti.&lt;page&gt;Un sogno non ha fine, ma un regno sì.&lt;page&gt;Il potere di risvegliare questo mondo dal suo letargo... devi solo decidere di farlo tuo.</entry>
<entry name="WITCH_DREAM">Che fai, vai curiosando in una vecchia, polverosa mente come la mia? Dentro non c’è nulla di valore, credimi.&lt;page&gt;Ma continua a sondare il mondo intorno a te con il tuo Aculeo dei Sogni... Ciò che si nasconde sarà rivelato.</entry>
</entries>
